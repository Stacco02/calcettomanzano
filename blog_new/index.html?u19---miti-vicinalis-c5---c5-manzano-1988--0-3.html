<!DOCTYPE html>
<html lang="it">
<head>
  <meta charset="utf-8">
  <title>U19 - MITI VICINALIS C5 - C5 MANZANO 1988  0-3</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>U19 - MITI VICINALIS C5 - C5 MANZANO 1988  0-3</h1>
  <p class="meta">Patrick Lavaroni - Addetto stampa — Lunedì 17 Mar 2025</p>
  <div class="content">
<div id="imBlogPost_0000000C0"><div><span class="fs12lh1-5"><b>Manzano (UD) 17 marzo 2025</b></span></div><div> 	 	 	 &nbsp;<div class="imTAJustify"> <b><span class="fs12lh1-5">Under 19: la ricetta del Manzano frutta ancora: 3-0 in casa del Miti Vicinalis.</span></b></div> <div class="imTAJustify"><i><span class="fs12lh1-5">Altro colpaccio dei giovani seggiolai, la doppietta di Avitabile e il gol di Zraidi per sognare l’impresa playoff.</span></i></div> <div class="imTAJustify"><b><span class="fs12lh1-5">Gol:</span></b><span class="fs12lh1-5"> 18’ pt Avitabile, 20’ pt Zraidi, 9’ st Avitabile.</span></div> <div class="imTAJustify"><span class="fs12lh1-5">Grande prestazione del Manzano Under 19 che espugnano il palazzetto di </span><b><span class="fs12lh1-5">Vazzola</span></b><span class="fs12lh1-5">, battendo 3-0 gli avversari del </span><b><span class="fs12lh1-5">Miti Vicinalis</span></b><span class="fs12lh1-5">. Una gara difficile contro i veneti che occupano il 4° posto in classifica, corrispondente alla zona playoff.</span></div> <div class="imTAJustify"><b><span class="fs12lh1-5">PRIMO TEMPO</span></b><span class="fs12lh1-5"> – Il Manzano affronta la gara col piglio giusto fin dal primo minuto. La squadra sa che dovrà lottare su ogni pallone per portare a casa i punti contro un avversario valido. I primi 10' vedono un Miti Vicinalis che cerca di scardinare la retroguardia ospite, i seggiolai si difendono compatti e con ordine, puntando sulle ripartenze. All'8' minuto si complicano i piani degli ospiti: </span><b><span class="fs12lh1-5">Urizzi</span></b><span class="fs12lh1-5"> sbatte sul muro col ginocchio dopo un contrasto, rimarrà fuori per tutta la gara. Il copione della gara si vivacizza con diverse conclusioni dei locali ben parate da </span><b><span class="fs12lh1-5">Fedrigo</span></b><span class="fs12lh1-5"> ed alcune ripartenze pericolose del Manzano: sarà proprio questa la chiave del successo dei seggiolai. Nel finale del primo tempo due palloni rubati in fase di non possesso determinano altrettante ripartenze letali. La prima al 18' con un uno-due: </span><b><span class="fs12lh1-5">Avitabile</span></b><span class="fs12lh1-5"> scarica su </span><b><span class="fs12lh1-5">Klejdi Zharri</span></b><span class="fs12lh1-5"> che al limite dell'area controlla, attende l'uscita del portiere e calcia sul secondo palo, proprio dove </span><b><span class="fs12lh1-5">Avitabile</span></b><span class="fs12lh1-5"> si fa trovare pronto e insacca l’1-0. Stesso copione a 20 secondi dalla fine con </span><b><span class="fs12lh1-5">Klejdi Zharri</span></b><span class="fs12lh1-5"> che resiste ad una carica e di destro mette al centro dove </span><b><span class="fs12lh1-5">Zraidi</span></b><span class="fs12lh1-5"> è lesto a calciare, la palla colpisce il palo alla destra del portiere e poi finisce in porta: 2-0.</span></div><div class="imTAJustify"><b class="fs12lh1-5"><span class="fs12lh1-5">SECONDO TEMPO –</span></b><span class="fs12lh1-5"> &nbsp;Nella ripresa non cala la concentrazione ed al 9' arriva il tris firmato </span><b class="fs12lh1-5"><span class="fs12lh1-5">Avitabile</span></b><span class="fs12lh1-5"> con una conclusione sotto l'incrocio dei pali, su assist di </span><b class="fs12lh1-5"><span class="fs12lh1-5">Erjon Zharri</span></b><span class="fs12lh1-5">. Il Miti vuole recuperare e gioca il tempo restante con il portiere avanzato e che fa da quinto uomo. La linea di difesa regge bene, il portiere </span><b class="fs12lh1-5"><span class="fs12lh1-5">Fedrigo</span></b><span class="fs12lh1-5"> si rende protagonista di tre parate importanti. Il Manzano sfiora anche il poker: </span><b class="fs12lh1-5"><span class="fs12lh1-5">Klejdi Zharri</span></b><span class="fs12lh1-5"> intercetta nella propria area e cerca la porta avversaria sguarnita dalla lunga distanza, la sua conclusione si infrange sul palo. A 3' minuti dalla fine un episodio controverso rischia di riaprire la gara. Su un retropassaggio scaturito da una rimessa a favore, uno stop lisciato fa finire la palla in porta. L’arbitro non ravvisa alcun tocco e da regolamento non concede la rete, essendo arrivata direttamente dalla rimessa, concedendo solo un corner. La pressione avversaria si fa sentire, ma il Manzano tiene botta e lotta con tutti gli uomini in campo. Da segnalare altri due infortuni, </span><b class="fs12lh1-5"><span class="fs12lh1-5">Romanut</span></b><span class="fs12lh1-5"> che si rompe un dente per una gomitata in contrasto e </span><b class="fs12lh1-5"><span class="fs12lh1-5">Polidori</span></b><span class="fs12lh1-5"> che rimedia una botta all’alluce destro.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Il Manzano U19 ha abituato bene i suoi sostenitori in questo girone di ritorno. La squadra ha un’identità precisa: si difende con ordine, sa soffrire e colpisce al momento giusto. Sono già diversi i successi raccolti con questa modalità nel 2025. Ora il colpaccio di Vazzola accende pure una piccola speranza per i playoff, distanti 2 punti. Mancano 2 giornate, e il Manzano dovrà affrontare le corazzate </span><b><span class="fs12lh1-5">Villorba</span></b><span class="fs12lh1-5"> e </span><b><span class="fs12lh1-5">Sporting Altamarca</span></b><span class="fs12lh1-5"> (rispettivamente terza e prima in classifica), oltre a sperare in dei risultati favorevoli dagli altri campi. Un obiettivo difficile ma utilissimo per ispirare i ragazzi altri passi di crescita.</span></div>
  </div>
</body>
</html>
