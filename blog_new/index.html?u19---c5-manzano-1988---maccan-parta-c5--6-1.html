<!DOCTYPE html>
<html lang="it">
<head>
  <meta charset="utf-8">
  <title>U19 - C5 MANZANO 1988 - MACCAN PARTA C5  6-1</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>U19 - C5 MANZANO 1988 - MACCAN PARTA C5  6-1</h1>
  <p class="meta">Patrick Lavaroni - Addetto stampa — Domenica 09 Mar 2025</p>
  <div class="content">
<div id="imBlogPost_0000000BB"><div><span class="fs12lh1-5"><b>Manzano (UD) 9 marzo 2025</b></span></div><div><b class="imTAJustify fs12lh1-5"><span class="fs12lh1-5">Under 19: Manzano irriducibile, 6-1 al Maccan</span></b><div class="imTAJustify"><i><span class="fs12lh1-5">Ennesima prestazione eroica dei seggiolai, che con la rosa ridotta all’osso tengono botta e colpiscono al momento giusto</span></i></div> <div class="imTAJustify"><b><span class="fs12lh1-5">C5 </span></b><b><span class="fs12lh1-5">Manzano </span></b><b><span class="fs12lh1-5">1988</span></b><b><span class="fs12lh1-5">:</span></b><span class="fs12lh1-5"> Fedrigo, Cainelli, Avitabile, Cabrera, Romanut, Zharri Klejdi, Saro. Allenatore Movio.</span></div> <div class="imTAJustify"><b><span class="fs12lh1-5">Maccan </span></b><b><span class="fs12lh1-5">Prata C5</span></b><span class="fs12lh1-5">: Zanette, Eroina, Colussi, Pujatti Marco, Fortunato, Vendrame, Naddari, Rossitto, Dedej, Venier, Pujatti Matteo, Singh. </span><span class="fs12lh1-5">All</span><span class="fs12lh1-5">enatore</span><span class="fs12lh1-5"> Bertoli.</span></div> <div class="imTAJustify"><b><span class="fs12lh1-5">Gol:</span></b><span class="fs12lh1-5"> 11’ pt Klejdi Zharri, 15’ pt Romanut, 18’ pt Klejdi Zharri, 19’ pt autogol Cainelli, 9’ st Klejdi Zharri, 10’ e 11’ st Cabrera.</span></div><div class="imTAJustify"><span class="fs12lh1-5">Il Manzano U19 dimostra ancora una volta di essere un gruppo tenace e pronto a tutto. Vittoria per </span><b><span class="fs12lh1-5">6-1</span></b><span class="fs12lh1-5"> al Maccan, successo chiave per difendere le posizioni in classifica. La squadra si presenta alla gara in piena emergenza, con un solo cambio di movimento viste le numerose squalifiche. In questa occasione si sono distinti </span><b><span class="fs12lh1-5">Romanut</span></b><span class="fs12lh1-5"> (capitano di giornata), </span><b><span class="fs12lh1-5">Cainelli</span></b><span class="fs12lh1-5"> e </span><b><span class="fs12lh1-5">Cabrera</span></b><span class="fs12lh1-5">. Tre giocatori che hanno avuto poco spazio in stagione, ma che nel momento del bisogno hanno risposto presente.</span></div> <div class="imTAJustify"><b><span class="fs12lh1-5">PRIMO TEMPO –</span></b><span class="fs12lh1-5"> Il Maccan spinge da subito provando a mettere alle stretta un Manzano incerottato. I giovani seggiolai stringono i denti e ringraziano il palo che li salva al 3’. Il possesso è stabilmente ospite ma le palle gol comunque latitano. I gialloneri cercano la porta spesso da fuori, ma le conclusioni sono spesso imprecise e quando inquadrano lo specchio non spaventano un attento </span><b><span class="fs12lh1-5">Saro</span></b><span class="fs12lh1-5">. L’unico brivido arriva dal tiro di </span><b><span class="fs12lh1-5">Vendrame</span></b><span class="fs12lh1-5">, fuori di poco. Il Manzano è schiacciato nella sua metà campo, ma bisogna attendere il 10’ per vedere una palla gol clamorosa degli ospiti, stoppata sulla linea da </span><b><span class="fs12lh1-5">Klejdi Zharri</span></b><span class="fs12lh1-5">, con Saro battuto. Da lì a poco succede l’incredibile: prima Saro rischia il pasticcio su un rinvio, poi rimette la palla in gioco rapidamente, favorendo un’azione che libera </span><b><span class="fs12lh1-5">Avitabile</span></b><span class="fs12lh1-5"> sulla fascia. Il numero 4 arriva sul fondo e la mette in mezzo per </span><b><span class="fs12lh1-5">Zharri</span></b><span class="fs12lh1-5"> che deve solo appoggiare: 1-0 al primo tiro in porta, dopo 11’ dove il Manzano ha solo difeso.</span><br><span class="fs12lh1-5"> Il Maccan accusa il colpo e rischia di affondare sulla ripartenza di </span><b><span class="fs12lh1-5">Cabrera</span></b><span class="fs12lh1-5">, chiuso dall’uscita del portiere </span><b><span class="fs12lh1-5">Zanette</span></b><span class="fs12lh1-5">. Poi gli ospiti rispondono con la fuga di </span><b><span class="fs12lh1-5">Naddari</span></b> che calcia sull'esterno della rete. Il Manzano è più maturo e al 15’ colpisce ancora. La mente è sempre quella di <b><span class="fs12lh1-5">Klejdi Zharri</span></b><span class="fs12lh1-5"> che scodella un bel pallone per l’inserimento di capitan </span><b><span class="fs12lh1-5">Romanut</span></b><span class="fs12lh1-5">, il quale a tu per tu con Zanette fa 2-0. I giovani seggiolai sono spietati e continuano a segnare: </span><b><span class="fs12lh1-5">Saro</span></b><span class="fs12lh1-5"> raccoglie un retropassaggio su corner a favore e calcia forte dalla distanza, trovando la testa di </span><b><span class="fs12lh1-5">Zharri</span></b><span class="fs12lh1-5"> che anticipa il portiere e cala un clamoroso tris.</span><br> Nel finale un incredulo Maccan riesce ad accorciare le distanze grazie all'autorete di <b><span class="fs12lh1-5">Cainelli</span></b><span class="fs12lh1-5">, sfortunato nel deviare in porta il tiro dalla distanza di </span><b><span class="fs12lh1-5">Dedej</span></b><span class="fs12lh1-5">. Si va all’intervallo sul 3-1.</span></div> <div class="imTAJustify"><b><span class="fs12lh1-5">SECONDO TEMPO –</span></b><span class="fs12lh1-5"> Si riparte con un’occasione per parte: </span><b><span class="fs12lh1-5">Avitabile</span></b><span class="fs12lh1-5"> percuote sulla fascia e calcia sul secondo palo per </span><b><span class="fs12lh1-5">Cainelli</span></b><span class="fs12lh1-5">, una deviazione provvidenziale nega il gol al giovane classe 2009. Dall’altra parte </span><b><span class="fs12lh1-5">Saro</span></b><span class="fs12lh1-5"> risponde presente con il piede, poi la ribattuta si stampa sulla traversa. Il Manzano concede palle gol più chiare rispetto alla prima frazione: </span><b><span class="fs12lh1-5">Dedej</span></b><span class="fs12lh1-5"> colpisce il palo, poi le palle perse chiamano </span><b><span class="fs12lh1-5">Saro</span></b><span class="fs12lh1-5"> a due grandi parate (decisivo anche </span><b><span class="fs12lh1-5">Avitabile</span></b><span class="fs12lh1-5"> che anticipa evitando le ribattute). Importantissimo pure un recupero difensivo di </span><b><span class="fs12lh1-5">Zharri</span></b><span class="fs12lh1-5">, bravo a recuperare su </span><b><span class="fs12lh1-5">Matteo</span></b><span class="fs12lh1-5"> </span><b><span class="fs12lh1-5">Pujatti</span></b><span class="fs12lh1-5">, involatosi in solitaria verso Saro. Il fortino locale regge e al 9’ </span><b><span class="fs12lh1-5">Zharri</span></b><span class="fs12lh1-5"> riceve una palla su corner e sfrutta il buco difensivo , mettendo la palla in gol a fil di palo: 4-1. La rete spezza definitivamente il Maccan. Al 10’ </span><b><span class="fs12lh1-5">Saro</span></b><span class="fs12lh1-5"> lancia lungo per </span><b><span class="fs12lh1-5">Zharri</span></b><span class="fs12lh1-5"> nei pressi dell’area. Il numero 10 tiene la sfera e la mette in mezzo per il gol di </span><b><span class="fs12lh1-5">Cabrera</span></b><span class="fs12lh1-5">: 5-1. </span><b><span class="fs12lh1-5">Cabrera</span></b><span class="fs12lh1-5"> si conferma rapace quando un minuto più tardi trova la doppietta con un gol praticamente identico: lancio di </span><b><span class="fs12lh1-5">Saro</span></b><span class="fs12lh1-5"> per </span><b><span class="fs12lh1-5">Zharri</span></b><span class="fs12lh1-5"> che la mette in area: 6-1. Ora il pallino del gioco è nei piedi del Manzano: Zharri e </span><b><span class="fs12lh1-5">Cainelli</span></b><span class="fs12lh1-5"> sfiorano il 7° gol, così come </span><b><span class="fs12lh1-5">Romanut</span></b><span class="fs12lh1-5"> che infiamma il palazzetto con un tunnel prima di calciare di poco fuori. Nel finale il Maccan reclama un gol fantasma dopo che la palla tocca la traversa e cade nei pressi della linea, </span><b><span class="fs12lh1-5">Avitabile</span></b><span class="fs12lh1-5"> cerca di non alimentare i dubbi e spazza lontano. È l’ultimo sussulto di una gara vinta con merito. Il Maccan ha giocato con generosità, ha colpito 4 legni e non meritava un passivo di 5 gol, ma il Manzano ha dimostrato di essere squadra. Un gruppo unito che ha remato dalla stessa parte, badando al sodo e giocando una partita di grande intelligenza e applicazione.</span></div><div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Mancano 3 giornate al termine del campionato. Il Manzano affronterà domenica prossima il </span><b class="fs12lh1-5"><span class="fs12lh1-5">Miti Vicinalis</span></b><span class="fs12lh1-5"> (4°, in zona playoff a +5 dai seggiolai) in trasferta a Vazzola.</span></div>
  </div>
</body>
</html>
