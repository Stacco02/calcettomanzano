<!DOCTYPE html>
<html lang="it">
<head>
  <meta charset="utf-8">
  <title>U19 C5 MANZANO 1988 - EAGLES FUTSAL  3-4</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>U19 C5 MANZANO 1988 - EAGLES FUTSAL  3-4</h1>
  <p class="meta">Patrick Lavaroni - Addetto stampa — Lunedì 25 Nov 2024</p>
  <div class="content">
<div id="imBlogPost_000000099">Manzano (UD) 24 novembre 2024<div> 	 	 	 &nbsp;<div class="imTAJustify"><b class="fs12lh1-5"><span class="fs12lh1-5">C5 </span></b><b class="fs12lh1-5"><span class="fs12lh1-5">Manzano </span></b><b class="fs12lh1-5"><span class="fs12lh1-5">1988</span></b><span class="fs12lh1-5">: Fedeli, Polidori, Avitabile, Romanut, Scognamiglio, Polimeni, Urizzi, Zraidi, Zharri, Sgambella, Saro. All: Movio</span><br></div> <div class="imTAJustify"><b><span class="fs12lh1-5">Eagles Cividale</span></b><span class="fs12lh1-5">: Battista, Burelli, Germanà, Tullio, Valeriani, Walem, Petris, Zuccaccia, Petrovic, Ljuskic, Buttera, Bray. All: Franklin.</span></div> <div class="imTAJustify"><b><span class="fs12lh1-5">Reti</span></b><span class="fs12lh1-5">: 6’ pt Polidori (M), 1’ st Avitabile (M), 3’ st Burelli (E), 7’ st Petris (E), 18’ st Avitabile (M), 20’ st Tullio (E), 20’ st Petrovic (E).</span></div> <div class="imTAJustify"><span class="fs12lh1-5">Partita spettacolare nel </span><b><span class="fs12lh1-5">derby friulano Under 19</span></b><span class="fs12lh1-5"> di calcio a 5. Il </span><b><span class="fs12lh1-5">Calcetto Manzano</span></b><span class="fs12lh1-5"> e le </span><b><span class="fs12lh1-5">Eagles Futsal</span></b><span class="fs12lh1-5"> sono infatti le uniche due squadre della provincia di Udine che si sono iscritte al campionato nazionale U19, venendo inserite nel Girone E con venete e pordenonesi.</span><br><span class="fs12lh1-5"> Vincono i cividalesi per </span><b><span class="fs12lh1-5">4-3 </span></b><span class="fs12lh1-5">con un libero a 3 secondi dalla fine. Una gara maschia dove non sono mancati agonismo e sana cattiveria sportiva, un derby in tutto e per tutto.</span></div> <div class="imTAJustify"><span class="fs12lh1-5">Manzano che arriva alla partita reduce da due sconfitte in trasferta e una convincente vittoria interna per 8-0 sul </span><b><span class="fs12lh1-5">Belluno</span></b><span class="fs12lh1-5">. Eagles autentica sorpresa del girone, ancora imbattute e capaci di prendersi lo scalpo dello </span><b><span class="fs12lh1-5">Sporting Altamarca</span></b><span class="fs12lh1-5">, uno dei vivai più importanti del Triveneto.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">PRIMO TEMPO –</span></b><span class="fs12lh1-5"> Prima occasione per il Cividale con </span><b><span class="fs12lh1-5">Tullio</span></b><span class="fs12lh1-5"> che viene fermato dal portiere manzanese </span><b><span class="fs12lh1-5">Saro</span></b><span class="fs12lh1-5"> in uscita. Le due squadre si studiano muovendo la palla col ritmo. Al 6’ il primo episodio chiave della partita: il portiere cividalese </span><b><span class="fs12lh1-5">Battista</span></b><span class="fs12lh1-5"> prende la palla con le mani fuori dall’area, per lui un rosso diretto. Il subentrato </span><b><span class="fs12lh1-5">Buttera</span></b><span class="fs12lh1-5"> fa subito un miracolo su </span><b><span class="fs12lh1-5">Urizzi</span></b><span class="fs12lh1-5"> nella punizione precedente, ma deve capitolare sulla ribattuta rasoterra da fuori area di </span><b><span class="fs12lh1-5">Polidori</span></b><span class="fs12lh1-5">: 1-0 per il Manzano.</span></div> <div class="imTAJustify"><b><span class="fs12lh1-5">Polidori</span></b><span class="fs12lh1-5"> può raddoppiare quasi subito sull’imbucata di </span><b><span class="fs12lh1-5">Zharri</span></b><span class="fs12lh1-5"> ma spara alto.</span><br><span class="fs12lh1-5"> Le Eagles riprendono quota e sono pericolosissime con </span><b><span class="fs12lh1-5">Germanà</span></b><span class="fs12lh1-5"> che divora tutto solo davanti a </span><b><span class="fs12lh1-5">Saro</span></b><span class="fs12lh1-5">. Il portiere del Manzano è tra i migliori dei suoi, a 6’ dalla fine piazza una gran parata di piede su </span><b><span class="fs12lh1-5">Tullio</span></b><span class="fs12lh1-5">, poi si prende un fallo in uscita alta sbrogliando una situazione delicata. Altri interventi notevoli arrivano sul tentativo di </span><b><span class="fs12lh1-5">Ljuskic</span></b><span class="fs12lh1-5"> e in uscita dopo un retropassaggio mal calibrato da un compagno.</span></div> <div class="imTAJustify"><span class="fs12lh1-5">In avanti il Manzano è pericoloso con </span><b><span class="fs12lh1-5">Polidori</span></b><span class="fs12lh1-5"> che sfiora di potenza da fuori e soprattutto con </span><b><span class="fs12lh1-5">Zharri</span></b><span class="fs12lh1-5">, che nel finale sfonda sulla sinistra e mette la palla sotto le gambe di </span><b><span class="fs12lh1-5">Buttera</span></b><span class="fs12lh1-5">. La sfera fa la barba al palo senza che nessuno accorra per il tap-in. Si va a riposo sull’1-0.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">SECONDO TEMPO –</span></b><span class="fs12lh1-5"> Le Eagles iniziano forte, </span><b><span class="fs12lh1-5">Germanà</span></b><span class="fs12lh1-5"> è subito pericoloso ma </span><b><span class="fs12lh1-5">Saro</span></b><span class="fs12lh1-5"> si conferma sui livelli del primo tempo. La ripartenza favorisce la volata di </span><b><span class="fs12lh1-5">Avitabile</span></b><span class="fs12lh1-5"> sulla fascia che fa 2-0. Per il Manzano sarebbe il delitto perfetto: massima attenzione in difesa e ripartenze letali. </span><br><span class="fs12lh1-5"> Le Eagles non ci stanno e macinano azioni da gol. </span><b><span class="fs12lh1-5">Germanà</span></b><span class="fs12lh1-5"> è tra i più pericolosi, sempre ottimi gli interventi di </span><b><span class="fs12lh1-5">Saro</span></b><span class="fs12lh1-5">. Al 3’ </span><b><span class="fs12lh1-5">Burelli</span></b><span class="fs12lh1-5"> viene smarcato su punizione e accorcia per il Cividale: 1-2. Il pareggio arriva al 7’: </span><b><span class="fs12lh1-5">Saro</span></b><span class="fs12lh1-5"> para dalla distanza, la palla rimane lì con </span><b><span class="fs12lh1-5">Petris</span></b><span class="fs12lh1-5"> che la ribatte in rete per il 2-2. Il Manzano risponde subito: gran palla di </span><b><span class="fs12lh1-5">Polidori</span></b><span class="fs12lh1-5"> sul secondo palo, </span><b><span class="fs12lh1-5">Zharri</span></b><span class="fs12lh1-5"> arriva troppo tardi.</span></div> <div class="imTAJustify"><span class="fs12lh1-5">Le squadre lottano e lo spettacolo è godibile, già la prima frazione era terminata con 5 falli da entrambe le parti. L’arbitro </span><b><span class="fs12lh1-5">De Chirico</span></b><span class="fs12lh1-5"> si dà da fare per tenere calmi gli animi. Tornando alle occasioni: al 10’ </span><b><span class="fs12lh1-5">Saro</span></b><span class="fs12lh1-5"> salva in volo su </span><b><span class="fs12lh1-5">Germanà</span></b><span class="fs12lh1-5">.</span></div> <div class="imTAJustify"><span class="fs12lh1-5">A 7’ dalla fine c’è una chance clamorosa per il Manzano. Nasce tutto ancora da </span><b><span class="fs12lh1-5">Polidori</span></b><span class="fs12lh1-5"> che cavalca sulla destra, calcia sul 2° con la sfera che schizza tra il palo e l’accorrente </span><b><span class="fs12lh1-5">Zraidi</span></b><span class="fs12lh1-5">. Sfiora il gol anche </span><b><span class="fs12lh1-5">Avitabile</span></b><span class="fs12lh1-5"> smarcato da </span><b><span class="fs12lh1-5">Polimeni</span></b><span class="fs12lh1-5">.</span></div> <div class="imTAJustify"><span class="fs12lh1-5">Il capitano ospite </span><b><span class="fs12lh1-5">Zuccaccia</span></b><span class="fs12lh1-5"> prova a completare la rimonta cividalese ma sbatte su </span><b><span class="fs12lh1-5">Saro</span></b><span class="fs12lh1-5"> in uscita. Per il Manzano </span><b><span class="fs12lh1-5">Polidori</span></b><span class="fs12lh1-5"> è ispiratissimo, su un’azione personale viene murata aprendo il fianco al contropiede ospite. La ripartenza si conclude in mezzo all’area locale con </span><b><span class="fs12lh1-5">Petris</span></b><span class="fs12lh1-5"> che colpisce il palo, poi la sfera gli rimbalza sulla faccia e finisce clamorosamente fuori.</span></div> <div class="imTAJustify"><span class="fs12lh1-5">A 2’ dalla fine il Manzano pregusta il colpaccio: lancio lungo di </span><b><span class="fs12lh1-5">Saro</span></b><span class="fs12lh1-5"> per </span><b><span class="fs12lh1-5">Zharri</span></b><span class="fs12lh1-5"> che con una sponda la mette sull’altra fascia per </span><b><span class="fs12lh1-5">Avitabile</span></b><span class="fs12lh1-5">. Da qui il numero 4 fa partire un tiro sotto la traversa per il 3-2, gol clamoroso dopo minuti di sofferenza.</span><br><span class="fs12lh1-5"> Le Eagles dimostrano di avere gli attributi e all’ultimo minuto tirano fuori dal cilindro il 3-3. Gran tacco di </span><b><span class="fs12lh1-5">Petrovic</span></b><span class="fs12lh1-5"> per la botta di </span><b><span class="fs12lh1-5">Tullio</span></b><span class="fs12lh1-5"> da fuori area, la palla dà un bacio al palo e finisce in rete. Il Manzano non si accontenta del pari e si getta in avanti, commettendo il 6° fallo durante un’azione offensiva. A 3 secondi dalla fine il cividalese </span><b><span class="fs12lh1-5">Petrovic</span></b><span class="fs12lh1-5"> segna un libero pesantissimo per il 4-3 finale. </span><b><span class="fs12lh1-5">Saro</span></b><span class="fs12lh1-5"> intuisce il lato e per pochi centimentri non arriva al titolo di MVP assoluto.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Spot bellissimo per il futsal giovanile della provincia, con la speranza che anche altre realtà scelgano di investire sui giovani come futuro del Calcio a 5 in Friuli.</span></div></div>
  </div>
</body>
</html>
