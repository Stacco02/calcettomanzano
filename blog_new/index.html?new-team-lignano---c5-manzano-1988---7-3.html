<!DOCTYPE html>
<html lang="it">
<head>
  <meta charset="utf-8">
  <title>NEW TEAM LIGNANO - C5 MANZANO 1988   7-3</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>NEW TEAM LIGNANO - C5 MANZANO 1988   7-3</h1>
  <p class="meta">Patrick Lavaroni - Addetto stampa — Sabato 25 Gen 2025</p>
  <div class="content">
<div id="imBlogPost_0000000AB">Manzano (UD) 25 gennaio 2025<div> 	 	 	 &nbsp;<div class="imTAJustify"> <b><span class="fs12lh1-5">Il big match non delude, la spunta il Lignano per 7-3</span></b></div> <div class="imTAJustify"><i><span class="fs12lh1-5">Una grande prestazione non basta ai seggiolai per fare punti in casa della capolista. Match in equilibrio sul 4-3 fino a 1 minuto dalla fine. Ora la New Team è in fuga al primo posto</span></i></div> <div class="imTAJustify"><b><span class="fs12lh1-5">New Team </span></b><b><span class="fs12lh1-5">Lignano</span></b><span class="fs12lh1-5">: Palomba, Serna, Miljkovic, Imazio, Calderone, Beganovic, Alejandro Rios, Tomasino, Lunardon, Mauro, Vozza, Pablo Rios. Allenatore Vozza.</span></div> <div class="imTAJustify"><b><span class="fs12lh1-5">C5 </span></b><b><span class="fs12lh1-5">Manzano </span></b><b><span class="fs12lh1-5">1988</span></b><span class="fs12lh1-5">: Fedeli, Stacco, De Giorgio Leonardo, De Bernardo, Iurlaro, Fusco, Costantini, De Giorgio Lorenzo, Cattarin, Tancos, Genna, Fabbro. Allenatore Asquini.</span></div> <div class="imTAJustify"><b><span class="fs12lh1-5">Gol</span></b><span class="fs12lh1-5">: 12’ pt De Bernardo, 15’ pt Costantini, 20’ pt e 4’ st Serna, 11’ st Calderone, 12’ st Costantini, 14’ st Calderone, 19’ e 20’ st Serna, 20’ st Alejandro Rios.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Al PalaTeghil va in scena una partita spettacolare e di alto livello per la Serie C. Finisce 7-3 per il Lignano, un risultato ingeneroso per un ottimo Manzano che ha lottato (sotto per 4-3) fino a un minuto dalla fine. I ragazzi di Asquini hanno messo in campo una signora prestazione. Primo tempo quasi perfetto con la capolista messa alle corde. Nella ripresa tanto equilibrio, alla fine la spunta la New Team (ora in fuga al primo posto) con le unghie e coi denti.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">PRIMO TEMPO –</span></b><span class="fs12lh1-5"> Prima chance concreta al 3’ per il Lignano: palla “srotolata” per </span><b><span class="fs12lh1-5">Calderone</span></b><span class="fs12lh1-5"> che entra in area e calcia di poco fuori. Nei primi minuti la New Team prova a far la partita forte della sua qualità, il Manzano difende alto senza timore e al 4’ ha un’occasione clamorosa. </span><b><span class="fs12lh1-5">Leonardo De Giorgio</span></b><span class="fs12lh1-5"> libera </span><b><span class="fs12lh1-5">Fusco</span></b><span class="fs12lh1-5"> su corner, il pivot solissimo in area calcia tra le mani di Tomasino.</span></div> <div class="imTAJustify"><span class="fs12lh1-5">Il campo è piccolo e favorisce rapidi ribaltamenti di fronte: </span><b><span class="fs12lh1-5">Genna</span></b><span class="fs12lh1-5"> recupera palla e impegna Tomasino in tuffo, immediata ripartenza lignanese con </span><b><span class="fs12lh1-5">Beganovic</span></b><span class="fs12lh1-5">: </span><b><span class="fs12lh1-5">Cattarin</span></b><span class="fs12lh1-5"> risponde presente.</span></div> <div class="imTAJustify"><span class="fs12lh1-5">Al 12’ ecco il vantaggio del Manzano: </span><b><span class="fs12lh1-5">Iurlaro</span></b><span class="fs12lh1-5"> dalla bandierina vede il movimento di </span><b><span class="fs12lh1-5">De Bernardo</span></b><span class="fs12lh1-5">, il numero 6 riceve palla e fulmina </span><b><span class="fs12lh1-5">Tomasino</span></b><span class="fs12lh1-5"> con un tiro angolato sul secondo palo: 1-0.</span></div> <div class="imTAJustify"><span class="fs12lh1-5">Il Manzano spezza gli equilibri e inizia a produrre più occasioni: Tomasino toglie dall’incrocio la conclusione di </span><b><span class="fs12lh1-5">Leonardo De Giorgio</span></b><span class="fs12lh1-5">, poi chiude in spaccata il tiro di </span><b><span class="fs12lh1-5">Tancos</span></b><span class="fs12lh1-5"> (liberato dal tacco di </span><b><span class="fs12lh1-5">Lorenzo De Giorgio</span></b><span class="fs12lh1-5">). Dal corner seguente </span><b><span class="fs12lh1-5">Costantini</span></b><span class="fs12lh1-5"> tenta il tiro un tiro al volo, la direzione di gara vede un tocco di mano in area e concede il rigore al Manzano. Dal dischetto </span><b><span class="fs12lh1-5">Costantini</span></b><span class="fs12lh1-5"> la mette sotto l’incrocio e fa 2-0 a 5’ dalla sirena.</span><br><span class="fs12lh1-5"> Il Lignano reagisce subito, </span><b><span class="fs12lh1-5">Calderone</span></b><span class="fs12lh1-5"> e </span><b><span class="fs12lh1-5">Miljkovic</span></b><span class="fs12lh1-5"> si fanno sentire in area colpendo la traversa interna. La New Team si appoggia tanto proprio all’ottimo Calderone che sfiora il gol con una spaccata in volo sul secondo palo. A 2’ dalla fine arriva anche il libero per i padroni di casa, ma </span><b><span class="fs12lh1-5">Cattarin</span></b><span class="fs12lh1-5"> para la conclusione di </span><b><span class="fs12lh1-5">Calderone</span></b><span class="fs12lh1-5">, intercettando il secondo tiro dai 10 metri consecutivo. Il capitano del Manzano blocca di piede il tentativo di </span><b><span class="fs12lh1-5">Pablo Rios</span></b><span class="fs12lh1-5">, mandando i suoi a riposo sul 2-1.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">SECONDO TEMPO – </span></b><span class="fs12lh1-5">Il Manzano approccia bene e ha subito due occasionissime con </span><b><span class="fs12lh1-5">Costantini</span></b><span class="fs12lh1-5">. Cattarin cerca Fusco che libera Costantini in area, il numero 10 tenta un pallonetto che finisce fuori. Poco dopo </span><b><span class="fs12lh1-5">Tancos</span></b><span class="fs12lh1-5"> trova un bel filtrante sempre per Costantini che a tu per tu con Tomasino prende il palo pieno. È questo probabilmente un dei “turning point” della gara: il Manzano non fa il 3-1 e scopre il fianco alla rimonta del Lignano. </span><b><span class="fs12lh1-5">Pablo Rios</span></b><span class="fs12lh1-5"> ruba palla dopo una rimessa manzanese, scappa sulla fascia e la mette in mezzo per </span><b><span class="fs12lh1-5">Serna</span></b><span class="fs12lh1-5"> che non sbaglia il 2-2. Pablo Rios è l’uomo più pericoloso, altra fuga in fascia e palla in area per Miljkovic che manca l’appuntamento con il gol per un attimo.</span><br><span class="fs12lh1-5"> Una mancata copertura difensiva del Manzano apre la strada a Miljkovic e Serna verso Cattarin. Lo spagnolo divora clamorosamente il gol con mezza porta spalancata. Dal corner seguente arriva comunque il vantaggio lignanese grazie a </span><b><span class="fs12lh1-5">Calderone</span></b><span class="fs12lh1-5">: 3-2 all’11’.</span><br><span class="fs12lh1-5"> Il Manzano è in sofferenza e rischia grosso sul palo di </span><b><span class="fs12lh1-5">Beganovic</span></b><span class="fs12lh1-5">.</span></div> <div class="imTAJustify"><span class="fs12lh1-5">Le legge del gol sbagliato vale per tutti, il Lignano divora troppo e al 12’ incassa il nuovo pari del Manzano. </span><b><span class="fs12lh1-5">Costantini</span></b><span class="fs12lh1-5"> riceve palla e va via al suo uomo dal limite dell’area. Da posizione decentrata vede la porta e spiazza Tomasino con un rasoterra angolato sul secondo palo. Un colpo da biliardo per il </span><b><span class="fs12lh1-5">3-3</span></b><span class="fs12lh1-5">.</span></div> <div class="imTAJustify"><span class="fs12lh1-5">La partita riprende equilibrio con occasioni da entrambe le parti. A 6’ dalla fine solita percussione di Pablo Rios in fascia, palla in mezzo con Beganovic che non ci arriva per poco. Dalla rimessa seguente </span><b><span class="fs12lh1-5">Calderone</span></b><span class="fs12lh1-5"> si smarca e calcia di potenza sotto la traversa da fuori: 4-3 e nuovo vantaggio del Lignano.</span></div> <div class="imTAJustify"><span class="fs12lh1-5">I padroni di casa difendono compatti, il Manzano tenta spesso il tiro, trovando diverse occasioni deviate. Chi va più vicino al pari è </span><b><span class="fs12lh1-5">Fusco</span></b><span class="fs12lh1-5"> che, smarcato da Costantini in area, sbatte sul miracolo di </span><b><span class="fs12lh1-5">Tomasino</span></b><span class="fs12lh1-5">.</span></div> <div class="imTAJustify"><span class="fs12lh1-5">La lotta è apertissima fino a 1’ dalla fine quando </span><b><span class="fs12lh1-5">Serna</span></b><span class="fs12lh1-5"> si libera la traiettoria da fuori area e fa 5-3.</span></div> <div class="imTAJustify"><span class="fs12lh1-5">Mister Asquini si gioca la carta del portiere di movimento. L’uomo in più frutta una grossa occasione per Leonardo De Giorgio e Fusco, ma al tempo stesso scopre il fianco al poker di </span><b><span class="fs12lh1-5">Serna</span></b><span class="fs12lh1-5"> (su assist di Pablo Rios) e al 7-3 definitivo a porta vuota di </span><b><span class="fs12lh1-5">Alejandro Rios</span></b><span class="fs12lh1-5">.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Il Manzano chiude così il suo girone di andata. Una prova di alto livello e orgogliosa. Nel girone di ritorno l’obiettivo è confermarsi su questi livelli e provare prendersi lo scalpo di una delle big. Si ricomincia venerdì prossimo con la trasferta in casa della </span><b><span class="fs12lh1-5">Gradese</span></b><span class="fs12lh1-5">. Squadra in serie negativa che avrà tanta voglia di riscatto.</span></div>
  </div>
</body>
</html>
