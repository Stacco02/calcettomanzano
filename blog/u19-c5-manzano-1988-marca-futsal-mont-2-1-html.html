<!DOCTYPE html>
<html lang="it">
<head>
  <meta charset="utf-8">
  <title>U19 C5 MANZANO 1988 - MARCA FUTSAL MONT.  2-1</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>U19 C5 MANZANO 1988 - MARCA FUTSAL MONT.  2-1</h1>
  <p class="meta">Patrick Lavaroni - Addetto stampa — Domenica 23 Feb 2025</p>
  <div class="content">
<div id="imBlogPost_0000000B6"><div><span class="fs12lh1-5"><b>Manzano 23 febbraio 2025</b></span></div><div> 	 	 	 &nbsp;<div class="imTAJustify"> <b><span class="fs12lh1-5">U19: Il fortino del Manzano regge, 2-1 al Marca Montebelluna</span></b></div> <div class="imTAJustify"><i><span class="fs12lh1-5">Delitto perfetto dei giovani seggiolai, spietati in avanti e compatti dietro: così arriva la 3° vittoria consecutiva.</span></i></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">C5 </span></b><b><span class="fs12lh1-5">Manzano </span></b><b><span class="fs12lh1-5">1988</span></b><span class="fs12lh1-5">: Fedrigo, Polidori, Cainelli, Avitabile, Fedeli, Romanut, Polimeni, Urizzi, Zharri, Cabrera, Saro. Allenatore Movio.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">Marca Montebelluna</span></b><span class="fs12lh1-5">: Steffanuto, Garbujo, Rossi, Tesser, Marchiori, Facchin, Er Raji, Bolzonello, Tocchetto, Tedesco Giuseppe, Tedesco Leonardo. Allenatore Bianchini.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">Gol</span></b><span class="fs12lh1-5">: 9’ pt Marchiori, 15’ e 20’ pt Zharri.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Colpaccio del Manzano Under 19 che si prende l’intera posta in palio contro un ottimo </span><b><span class="fs12lh1-5">Marca Futsal Montebelluna</span></b><span class="fs12lh1-5">. Prima frazione equilibrata dove i giovani seggiolai rimontano il vantaggio ospite grazie alla doppietta di </span><b><span class="fs12lh1-5">Zharri</span></b><span class="fs12lh1-5">. Ripresa di predominio veneto, con il Manzano che gioca una partita di grande applicazione difensiva. I veneti hanno diverse occasioni ma inquadrano poco lo specchio della porta. Alla fine il fortino eretto da </span><b><span class="fs12lh1-5">Polimeni</span></b><span class="fs12lh1-5"> e compagni regge, fruttando la terza vittoria consecutiva.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">PRIMO TEMPO</span></b><span class="fs12lh1-5"> – Avvio equilibrato. Il Marca Montebelluna è una squadra fisica che gioca molto bene a futsal. Il Manzano copre bene gli spazi e per buona parte della prima metà di frazione non arrivano occasioni clamorose da ambo le parti. La prima chance veramente concreta è per il Manzano: </span><b><span class="fs12lh1-5">Polidori</span></b><span class="fs12lh1-5"> riceve la rimessa laterale di </span><b><span class="fs12lh1-5">Zharri</span></b><span class="fs12lh1-5"> e calcia in porta, decisiva la spaccata del portiere </span><b><span class="fs12lh1-5">Tocchetto</span></b><span class="fs12lh1-5"> che manda la palla sul palo. Sull’altro fronte gli ospiti imbucano per </span><b><span class="fs12lh1-5">Marchiori</span></b><span class="fs12lh1-5"> al 9’ che supera Saro con uno scavetto: 1-0 per il Marca. Gli ospiti possono raddoppiare ma </span><b><span class="fs12lh1-5">Saro</span></b><span class="fs12lh1-5"> esce deciso su </span><b><span class="fs12lh1-5">Rossi</span></b><span class="fs12lh1-5">, poi </span><b><span class="fs12lh1-5">Polidori</span></b><span class="fs12lh1-5"> previene ogni possibile ribattuta. Il centrale tutto fare è attivo anche sull’altro fronte: prima con un tiro che costringe </span><b><span class="fs12lh1-5">Tocchetto</span></b><span class="fs12lh1-5"> al tuffo e poi con una bella palla per Zharri in area, il quale arriva leggermente in ritardo. Sempre Zharri cerca il pari, raccogliendo una palla recuperata da Urizzi e calciando a fil di palo. A 5’ dalla sirena ecco il pareggio. Sugli sviluppi di una rimessa </span><b><span class="fs12lh1-5">Urizzi</span></b><span class="fs12lh1-5"> calcia da fuori, Tocchetto para ma la palla resta lì dove </span><b><span class="fs12lh1-5">Zharri</span></b><span class="fs12lh1-5"> è preciso nel saltare il portiere e depositare in rete l’1-1.Il Manzano è ancora più spietato quando mancano 25 secondi alla sirena. </span><b><span class="fs12lh1-5">Polimeni</span></b><span class="fs12lh1-5"> (capitano di giornata) batte una rimessa veloce a palombella per la corsa di </span><b><span class="fs12lh1-5">Zharri</span></b><span class="fs12lh1-5">. Tocchetto esce dai pali ma perde il rimpallo con il 10 manzanese che lo salta e segna ancora una volta a porta vuota. 2-1 e rimonta completata.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">SECONDO TEMPO –</span></b><span class="fs12lh1-5"> Il Marca spinge tanto fin da subito. </span><b><span class="fs12lh1-5">Facchin</span></b><span class="fs12lh1-5"> si libera la traiettoria per il tiro con una serie di finte, ma poi calcia sull’esterno della rete. Sempre Facchin scappa sulla fascia e mette in mezzo per </span><b><span class="fs12lh1-5">Marchiori</span></b><span class="fs12lh1-5">, che in ritardo di pochissimo manca la deviazione decisiva. Il Manzano risponde al 5’: tacco volante di </span><b><span class="fs12lh1-5">Polidori</span></b><span class="fs12lh1-5"> per l’inserimento di Romanut che calcia, Tocchetto para. Sul corner che ne segue Urizzi manca la porta di poco dalla distanza. Nei pressi della metà del secondo tempo la spinta del Marca si trasforma in un vero assedio. Fedeli e compagni stringono i denti e reggono. Ottima prova della squadra che regge la pressione e tiene bene le posizioni difensive. Nota di merito per </span><b><span class="fs12lh1-5">Urizzi</span></b><span class="fs12lh1-5"> che gioca una gara fatta di corsa, sacrificio e contrasti intelligenti. Gran parata di </span><b><span class="fs12lh1-5">Fedeli</span></b><span class="fs12lh1-5"> di piede, poi i tentativi di </span><b><span class="fs12lh1-5">Bolzonello</span></b><span class="fs12lh1-5">, </span><b><span class="fs12lh1-5">Er Raji</span></b><span class="fs12lh1-5"> e </span><b><span class="fs12lh1-5">Rossi</span></b><span class="fs12lh1-5"> (deviato provvidenzialmente in corner) non inquadrano la porta. Il Manzano mette la testa fuori dalla trincea al 14’: contropiede di </span><b><span class="fs12lh1-5">Urizzi</span></b><span class="fs12lh1-5"> che serve </span><b><span class="fs12lh1-5">Polidori</span></b><span class="fs12lh1-5"> in diagonale, </span><b><span class="fs12lh1-5">Tocchetto</span></b><span class="fs12lh1-5"> esce al momento giusto e gli chiude lo specchio. Da lì gli ospiti riprendono a spingere: gran giocata di </span><b><span class="fs12lh1-5">Tesser</span></b><span class="fs12lh1-5"> che arpiona un pallone alto, salta il marcatore, si accentra e calcia fuori di nulla. </span><b><span class="fs12lh1-5">Garbujo</span></b><span class="fs12lh1-5"> non è più fortunato, le sue conclusioni dal limite terminano fuori di poco. La palla gol più clamorosa capita a </span><b><span class="fs12lh1-5">Marchiori</span></b><span class="fs12lh1-5"> e </span><b><span class="fs12lh1-5">Facchin</span></b><span class="fs12lh1-5">, il primo si accentra e trova la gran parata di </span><b><span class="fs12lh1-5">Fedeli</span></b><span class="fs12lh1-5">, la palla schizza sul palo libero dove Facchin arriva in allungo (e in ritardo) e la tocca fuori con la porta spalancata. Non scherza anche </span><b><span class="fs12lh1-5">Leonardo Tedesco</span></b><span class="fs12lh1-5"> che devia fuori di nulla a pochi centimetri dalla linea di porta avversaria. Negli ultimi 2’ il Marca inserisce il portiere di movimento. Il quintetto manzanese è stanchissimo ma getta il cuore oltre l’ostacolo e resiste. Ci sarebbe anche l’occasione del 3-1, </span><b><span class="fs12lh1-5">Zharri</span></b><span class="fs12lh1-5"> recupera palla alza la testa e calcia verso la porta vuota colpendo la traversa piena. Il Marca si riprende dallo spavento e confezione le ultime 2 occasioni: </span><b><span class="fs12lh1-5">Er Raji</span></b><span class="fs12lh1-5"> smarcato sulla fascia calcia fuori e </span><b><span class="fs12lh1-5">Leonardo Tedesco</span></b><span class="fs12lh1-5"> fa la barba al palo su una palla persa (unico vero errore di un’esausta difesa manzanese). Alla fine il fortino regge.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">L’Under 19 del Manzano mostra ancora una volta il suo carattere in quello che per ora è un girone di ritorno perfetto, con </span><b><span class="fs12lh1-5">3 vittorie in 3 partite</span></b><span class="fs12lh1-5">. Domenica prossima arriva una partita difficilissima contro una delle big del campionato: il derby contro le </span><b><span class="fs12lh1-5">Eagles di Cividale</span></b><span class="fs12lh1-5">, squadra sorpresa della stagione. Il pubblico si aspetta tanto dopo la spettacolare gara dell’andata, vinta dai cividalesi </span>all'ultimo<span class="fs12lh1-5"> secondo.</span></div>
  </div>
</body>
</html>
