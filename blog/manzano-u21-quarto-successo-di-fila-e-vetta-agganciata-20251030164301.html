<!DOCTYPE html>
<html lang="it">
<head>
  <meta charset="utf-8">
  <title>Manzano U21: quarto successo di fila e vetta agganciata</title>
  <meta name="viewport" content="width=device-width, initial-scale=1">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0;padding:32px 16px;font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;height:auto;border-radius:12px;margin:16px 0;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Manzano U21: quarto successo di fila e vetta agganciata</h1>
  <div class="meta">Patrick Lavaroni — 30 ottobre 2025</div>
  <div class="content">
    <img src="../images/ArticoloNofoto.jpeg" alt="Manzano U21: quarto successo di fila e vetta agganciata" />
<p><strong>3-0 senza appello ai Pupi, partita dominata in tutte le fasi. Ora un test importante in casa del Mirano</strong></p>
    <p><strong>Manzano:</strong> Polidori ©, Persolia, <strong>Zharri Erjon</strong>, <strong>Romanuț</strong>, <strong>Khayari</strong>, Polimeni, Dalmasson, <strong>Zraidi</strong>, <strong>Zharri Kleidi</strong>, <strong>Zenilli</strong>, <strong>Saro</strong>, <strong>Bon</strong>. <strong>All:</strong> <strong>Piani</strong></p>
    <p><strong>A.A. Pupi:</strong> Nota, Buliga, Russo ©, Tonon, Ingrassia, Rossa, Carrubba, D’Ambra, Tumicelli, Sorgato, Prestera. <strong>All:</strong> <strong>Sartori</strong></p>
    <p><strong>Gol:</strong> primo tempo: <strong>Polidori</strong>, secondo tempo: <strong>Zraidi</strong> e <strong>Bon</strong></p>
    <p>Il <strong>Manzano U21</strong> vince con merito per <strong>3-0</strong> contro l’<strong>Adelino Arieti Pupi</strong>, mettendo in fila il <strong>4° successo consecutivo</strong> e guadagnandosi l’aggancio in vetta alla classifica col <strong>Sanve Mille</strong>, a quota 12 punti.<br>Primo tempo dominato grazie alla maggior qualità e fisicità nei duelli individuali. Il <strong>Manzano</strong> passa in vantaggio grazie al colpo di biliardo di <strong>capitan Polidori</strong>. Nella ripresa la squadra abbassa leggermente i ritmi, ma i centri di <strong>Zraidi</strong> e <strong>Bon</strong> arrotondano un risultato mai in discussione. Prossimo appuntamento in trasferta, sabato prossimo (1 novembre) sul campo dell’ostico <strong>Mirano</strong>, 4° in classifica.</p>
    <p><strong>PRIMO TEMPO –</strong> Manzano in controllo da subito. Il fulcro è <strong>Kleidi Zharri</strong>, che con le sue percussioni centrali mette in crisi la difesa dei <strong>Pupi</strong>. Più volte sollecitato il portiere <strong>Nota</strong>, in avvio il migliore dei suoi. Tante le occasioni locali: <strong>Polimeni</strong> viene imbeccato da <strong>Kleidi Zharri</strong> e chiuso a tu per tu, <strong>Polidori</strong> ci prova da fuori, solo una deviazione salva i <strong>Pupi</strong>. Anche <strong>Kleidi Zharri</strong> cerca la rete dalla distanza: il suo rasoterra fa la barba al palo.<br>Occasionissima da rimessa laterale, <strong>Polidori</strong> è lesto a battere quando il portiere è ancora lontano dai pali, <strong>Kleidi Zharri</strong> riceve ma non inquadra lo specchio. Poco dopo ancora <strong>Polidori</strong> ispiratissimo: passaggio di rabona a smarcare <strong>Erjon Zharri</strong> nel mezzo, che calcia fuori di poco.<br>A 10’ dalla sirena ci prova anche <strong>Zenilli</strong>, pallone sulla traversa. È il preludio del gol: <strong>Erjon Zharri</strong> batte un laterale per <strong>capitan Polidori</strong> che dalla fascia indovina l’angolino basso sul secondo palo con un potente rasoterra: 1-0 <strong>Manzano</strong>.<br>Il <strong>Manzano</strong> non è sazio e ci prova ancora: occasioni per <strong>Zenilli</strong> e <strong>Bon</strong>, smarcati rispettivamente da <strong>Polidori</strong> ed <strong>Erjon Zharri</strong>. Nel recupero arriva la prima occasione degna di nota per i <strong>Pupi</strong>: <strong>Russo</strong> si invola verso la porta, bravo il portiere <strong>Saro</strong> a chiudergli lo specchio.</p>
    <p><strong>SECONDO TEMPO –</strong> La ripresa inizia benissimo: <strong>Polidori</strong> riceve sulla fascia e lascia partire una botta dalla lunghissima distanza, <strong>Zraidi</strong> è provvidenziale a deviarla in porta per il 2-0.<br>La squadra di <strong>Piani</strong> abbassa i ritmi e si prende qualche rischio in più, come quando <strong>Ingrassia</strong> ruba palla a centrocampo e si invola in solitaria verso la porta di <strong>Saro</strong>, il suo tiro termina fuori. Ad ogni modo i manzanesi giocano sempre in totale controllo della gara.<br>Gran lancio di <strong>Saro</strong> per <strong>Kleidi Zharri</strong> che si ritrova a tu per tu con <strong>Nota</strong> che lo blocca. <strong>Nota</strong> ancor decisivo con una gran parata su <strong>Khayari</strong>, ben smarcato da <strong>Erjon Zharri</strong>. L’abilità del <strong>Manzano</strong> nell’uno contro uno rimane uno dei punti chiave, con il <strong>Pupi</strong> che raggiunge rapidamente il 6° fallo, bravo <strong>Erjon Zharri</strong> che si procura il tiro libero. Dai 10 metri va il <strong>vice capitano Romanuț</strong>, che calcia largo, si rimane sul 2-0.<br>Sull’altro fronte il <strong>Pupi</strong> per poco non riapre la partita, ma finisce per incassare il contropiede che la chiude definitivamente. Dal limite l’ospite <strong>D’Ambra</strong> tiene bene il pallone, poi si gira e prende il palo pieno. <strong>Manzano</strong> lucido nel ripartire subito: <strong>Kleidi Zharri</strong> conduce centralmente e al momento giusto allarga per <strong>Bon</strong> che fa 3-0.<br>Gli ultimi minuti sono un monologo manzanese: ancora una doppia occasione per <strong>Kleidi Zharri</strong>, ben parato due volte da <strong>Nota</strong>.</p>
    <p>Ottimo risultato per la squadra di <strong>Piani</strong>, ora appaiata in testa alla classifica con il <strong>Sanve Mille</strong> (meglio piazzato solo per un gol in più nella differenza reti). Ora un test molto importante contro il <strong>Mirano</strong>, squadra che ha saputo strappare un 3-3 sul campo del <strong>Cuore Celtic Verona</strong>, corazzata sempre vincente prima di questa giornata.</p>
  </div>
  <script src="/scripts/blog-share.js" defer></script>
</body>
</html>