<!DOCTYPE html>
<html lang="it">
<head>
  <meta charset="utf-8">
  <title>U21: il Manzano rischia ma non si scompone</title>
  <meta name="viewport" content="width=device-width, initial-scale=1">
  <meta name="description" content="Gol: 11' pt Romanut, 22' pt e 25' pt Klejdi Zharri, 5' st Yassine, 28' st Polidori">
  <meta property="og:type" content="article">
  <meta property="og:title" content="U21: il Manzano rischia ma non si scompone">
  <meta property="og:description" content="Gol: 11' pt Romanut, 22' pt e 25' pt Klejdi Zharri, 5' st Yassine, 28' st Polidori">
  <meta property="og:image" content="https://calcettomanzano.it/images/covers/u21-il-manzano-rischia-ma-non-si-scompone-20260118142137-1200.jpg?v=1768800000000">
  <meta property="og:image:secure_url" content="https://calcettomanzano.it/images/covers/u21-il-manzano-rischia-ma-non-si-scompone-20260118142137-1200.jpg?v=1768800000000">
  <meta property="og:image:width" content="1200">
  <meta property="og:image:height" content="800">
  <meta property="og:url" content="https://calcettomanzano.it/blog/u21-il-manzano-rischia-ma-non-si-scompone-20260118142137.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="U21: il Manzano rischia ma non si scompone">
  <meta name="twitter:description" content="Gol: 11' pt Romanut, 22' pt e 25' pt Klejdi Zharri, 5' st Yassine, 28' st Polidori">
  <meta name="twitter:image" content="https://calcettomanzano.it/images/covers/u21-il-manzano-rischia-ma-non-si-scompone-20260118142137-1200.jpg?v=1768800000000">
  <link rel="canonical" href="https://calcettomanzano.it/blog/u21-il-manzano-rischia-ma-non-si-scompone-20260118142137.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>U21: il Manzano rischia ma non si scompone</h1>
  <div class="meta">Patrick Lavaroni — 18 gennaio 2026</div>
  <div class="content">
    <img src="../images/covers/u21-il-manzano-rischia-ma-non-si-scompone-20260118142137-1200.jpg" alt="U21: il Manzano rischia ma non si scompone" />
<p><strong>Gol:</strong> 11' pt Romanut, 22' pt e 25' pt Klejdi Zharri, 5' st Yassine, 28' st Polidori</p>
    <p><em>4-1 allo Sporting Caerano che conta tante occasioni. Il Manzano segna con serenità e raccoglie un’altra vittoria nel suo fortino (7 vittorie su 9 gare casalinghe)</em></p>
    <p>L’Under 21 del Manzano ha iniziato bene il 2026 con due vittorie consecutive. I giovani seggiolai piegano per 4-1 lo Sporting Caerano Crocetta. La squadra di Piani approccia il match in modo più morbido rispetto a una settimana fa e gli ospiti hanno diverse occasioni per segnare. Tuttavia i padroni di casa sono più cattivi sotto porta e alla lunga mettono in ghiaccio il risultato grazie alla loro maggior qualità. </p>
    <p><strong>PRIMO TEMPO</strong> – Prima chance per lo Sporting Caerano: bella sponda di Kuqi per Zenjili che divora il gol. Manzano più pigro e impreciso, con gli ospiti che vedono ancora la porta: sempre Kuqi che intercetta e si invola verso Fedrigo, bravo a bloccarlo.<br>Ci pensa capitan Romanut a svegliare i compagni con il gol dell’1-0: corner battuto fuori per il numero 5 che buca Hoxha con un botta sul primo palo.<br>La squadra di casa accende la luce con la sua qualità individuale: Klejdi Zharri premia la corsa di Polidori sulla fascia con uno scavetto, il centrale la mette subito in mezzo per Zraidi che manca clamorosamente la porta. <br>Zraidi ancora pericoloso quando intercetta un errore avversario, scarico all’indietro per Klejdi Zharri che chiama Hoxha al miracolo.<br>Sporting Caerano sempre in partita: a metà primo tempo Scarno manca di poco l’appuntamento sul secondo palo. Occasione enorme anche per Cavallin che ruba palla e si invola in solitaria verso Fedrigo che devia il pallone di faccia. Pure Farah pregusta già il gol del pareggio su un errore del Manzano, ma la sfera picchia sul palo interno.<br>Con il risultato in bilico i seggiolai si riaccendono ancora per il rush finale negli ultimi 10’. Klejdi Zharri viene smarcato su punizione per il raddoppio. Poi ancora il 10 scambia bene con un compagno per il 3-0. Nel finale ultima chance sempre propiziata da Zharri, la palla finisce sulla traversa.</p>
    <p><strong>SECONDO TEMPO</strong> – Lo Sporting Caerano trova subito il gol grazie alla ripartenza di Yassine, che la mette sotto la traversa. Poco dopo Farah cerca Scarno in mezzo, il quale manca l’aggancio del possibile 2-3.<br>Il Manzano non si scompone e inizia a gestire la partita grazie alla sua qualità. I giocatori di Piani difendono bene il pallone, fanno scorrere minuti preziosi e confezionano almeno 3 palle gol nitide. Bisogna attendere gli ultimi 2’ per vedere la rete del 4-1 di Polidori, che trova il sette da fuori area.<br>Nel finale spazio anche per l’esordio del classe 2010 Pietro Bon e del portiere 2007 Alessandro Mauri, che si presenta bene con una parata sul primo palo nell’ultima azione della partita.</p>
    <p>Gli under ora si apprestano a un’altra gara in casa, contro il Vicenza, sabato prossimo a Manzano.</p>
  </div>
  <script src="/scripts/blog-share.js" defer></script>
</body>
</html>
