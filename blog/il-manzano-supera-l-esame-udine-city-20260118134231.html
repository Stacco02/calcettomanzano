<!DOCTYPE html>
<html lang="it">
<head>
  <meta charset="utf-8">
  <title>Il Manzano supera l’esame Udine City</title>
  <meta name="viewport" content="width=device-width, initial-scale=1">
  <meta name="description" content="Vittoria fondamentale per i seggiolai. Partita difficile vinta con maturità. Sugli scudi Fusco e Leonardo De Giorgio ">
  <meta property="og:type" content="article">
  <meta property="og:title" content="Il Manzano supera l’esame Udine City">
  <meta property="og:description" content="Vittoria fondamentale per i seggiolai. Partita difficile vinta con maturità. Sugli scudi Fusco e Leonardo De Giorgio ">
  <meta property="og:image" content="https://calcettomanzano.it/images/covers/il-manzano-supera-l-esame-udine-city-20260118134231.jpg?v=1768743752001">
  <meta property="og:url" content="https://calcettomanzano.it/blog/il-manzano-supera-l-esame-udine-city-20260118134231.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="Il Manzano supera l’esame Udine City">
  <meta name="twitter:description" content="Vittoria fondamentale per i seggiolai. Partita difficile vinta con maturità. Sugli scudi Fusco e Leonardo De Giorgio ">
  <meta name="twitter:image" content="https://calcettomanzano.it/images/covers/il-manzano-supera-l-esame-udine-city-20260118134231.jpg?v=1768743752001">
  <link rel="canonical" href="https://calcettomanzano.it/blog/il-manzano-supera-l-esame-udine-city-20260118134231.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Il Manzano supera l’esame Udine City</h1>
  <div class="meta">Patrick Lavaroni — 18 gennaio 2026</div>
  <div class="content">
    <img src="../images/covers/il-manzano-supera-l-esame-udine-city-20260118134231.jpg" alt="Il Manzano supera l’esame Udine City" />
<p><em>Vittoria fondamentale per i seggiolai. Partita difficile vinta con maturità. Sugli scudi Fusco e Leonardo De Giorgio</em> </p>
    <p><strong>Gol:</strong> 8’ pt Leonardo De Giorgio, 10’ pt e 16’ pt Fusco, 18’ pt Tullio, 1’ st Urban, 9’ st Leonardo De Giorgio, 10’ st Fusco, 12’ st Pascale, 20’ st Kannout. </p>
    <p>Il Manzano vince un match decisivo che gli permette di rimanere in corsa per la testa del campionato. L’ostico e giovane Udine City viene piegato con un 6-3. Primo tempo dove i locali approcciano con forza arrivando spesso alla conclusione. Manzano che non sbaglia l’atteggiamento e che costruisce i gol con calma, portandosi sul 3-0. A cavallo tra i 2 tempi, gli udinesi si rifanno sotto arrivando sul 2-3. La squadra di Sironi e Movio non si fa prendere dal panico e archivia la gara con altre tre reti e una prestazione di solidità ed esperienza. Sul tabellino protagonisti Fusco (3 gol e 1 assist) e Leonardo De Giorgio (2 gol e 1 assist). </p>
    <p><strong>PRIMO TEMPO</strong> – Udine City che approccia con grande fiducia e cerca la porta soprattutto con Zuccaccia. Manzano pericoloso due volte con Stacco, la prima in ripartenza (palla di poco out) e la seconda su punizione, dove il portiere Di Nucci rischia in doppia presa.<br>Locali vicini alla rete spinti da David che si libera con “pick and roll” e arriva davanti a Pozzatello, puntualissimo in uscita. Occasione d’oro anche per l’ex Urban che pescato a tu per tu con il portiere spreca sul fondo.<br>Udine City che si dimostra squadra di prospettiva con giovani di valore, ma che chiaramente peccano di esperienza e che si lasciano trasportare dal nervosismo. Manzano più freddo, e che sblocca la gara all’8’: Iurlaro pesca Valentinuzzi sul fondo, il pivot scarica per Leonardo De Giorgio che appoggia l’1-0.<br>Ospiti vicini al raddoppio immediato: Di Nucci sforna il miracolo sulla deviazione di un compagno. 2-0 che arriva comunque poco dopo: Iurlaro riparte su un corner a sfavore, Di Nucci para la conclusione con la palla che arriva sulla trequarti dove Fusco ribatta raddoppiando dalla distanza.<br>I seggiolai abbassano la guardia e rischiano di rimettere in partita gli avversari: Zuccaccia intercetta 2 errori in impostazione e spreca solo davanti a Pozzatello, colpendo anche un palo. Occasioni anche per Tullio e Sarta che mancano lo specchio di poco.<br>I padroni di casa giocano con foga e si caricano di falli, capitan De Bernardo guadagna la sesta effrazione, poi il libero di Fusco è impeccabile per il 3-0. Il numero 9 sfiora subito la tripletta con un rasoterra da fuori, parato in distensione da Di Nucci.<br>Si va a riposo sul 3-1 grazie a Tullio che pescato dalle retrovie si ritrova davanti a Pozzatello e lo supera. </p>
    <p><strong>SECONDO TEMPO</strong> – Ripresa che inizia male per il Manzano: l’Udine City rientra in partita grazie all’ex Urban che in girata su rimessa di Dem fa 2-3.<br>Risultato apertissimo con la squadra di Sironi e Movio abile a rimanere fredda. Pozzatello non corre pericoli concreti e davanti arrivano più palle gol per il 4-2. Clamorosa quella di Valentinuzzi che raccoglie una respinta sul tiro di De Bernardo e scheggia il palo esterno.<br>A circa metà della ripresa ecco il gol che dà serenità ai seggiolai: Iurlaro si prende un fallo dal limite, su punizione Fusco è abile a pescare Leonardo De Giorgio per il 4-2.<br>Arriva subito la quinta rete: su corner a sfavore Iurlaro lancia lungo Fusco che si invola in solitaria verso Di Nucci, il portiere ex Eagles para la prima conclusione ma non può nulla sulla ribattuta: 5-2 e tripletta di Fusco.<br>L’Udine City si lascia trasportare dal nervosismo e perde Sarta per espulsione. Con l’uomo in più Leonardo De Giorgio pesca Pascale per il tap-in del 6-2.<br>Ultimi minuti molto vivi con occasioni su entrambi i fronti. Damjan Petrovic calcia alto in area, poi Iurlaro e De Bernardo sprecano un gol già fatto in ripartenza. Iurlaro manda sopra la traversa un buon corner, mentre Pozzatello si distingue con una parata su Dem in girata.<br>L’ultimo episodio sigilla il risultato sul 3-6: Dem riceve una palla lunga e appoggia per l’inserimento di Kannout, che sigla il gol della bandiera per il City. </p>
    <p>Il Manzano non sbaglia una tappa decisiva del suo cammino. Sabato prossimo, in casa, ultima del girone d’andata contro l’Udinese fanalino di coda. La squadra di Scuor ha avviato un nuovo ciclo e per ora ha raccolto un solo punto in campionato, tuttavia nella prima giornata di Coppa era riuscita a strappare uno 0-0 al Manzano.</p>
  </div>
  <script src="/scripts/blog-share.js" defer></script>
</body>
</html>