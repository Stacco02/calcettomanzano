<!DOCTYPE html>
<html lang="it">
<head>
  <meta charset="utf-8">
  <title>Cuore U21, Miti Vicinalis rimontato da 2-0 a 2-2</title>
  <meta name="viewport" content="width=device-width, initial-scale=1">
  <meta name="description" content="I giovani seggiolai giocano con furore e acciuffano il pari grazie a Dalmasson e Polimeni">
  <meta property="og:type" content="article">
  <meta property="og:title" content="Cuore U21, Miti Vicinalis rimontato da 2-0 a 2-2">
  <meta property="og:description" content="I giovani seggiolai giocano con furore e acciuffano il pari grazie a Dalmasson e Polimeni">
  <meta property="og:image" content="https://calcettomanzano.it/images/ArticoloNoFoto2.jpeg?v=1763995313170">
  <meta property="og:url" content="https://calcettomanzano.it/blog/cuore-u21-miti-vicinalis-rimontato-da-2-0-a-2-2-20251124144153.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="Cuore U21, Miti Vicinalis rimontato da 2-0 a 2-2">
  <meta name="twitter:description" content="I giovani seggiolai giocano con furore e acciuffano il pari grazie a Dalmasson e Polimeni">
  <meta name="twitter:image" content="https://calcettomanzano.it/images/ArticoloNoFoto2.jpeg?v=1763995313170">
  <link rel="canonical" href="https://calcettomanzano.it/blog/cuore-u21-miti-vicinalis-rimontato-da-2-0-a-2-2-20251124144153.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Cuore U21, Miti Vicinalis rimontato da 2-0 a 2-2</h1>
  <div class="meta">Patrick Lavaroni — 24 novembre 2025</div>
  <div class="content">
    <img src="../images/ArticoloNoFoto2.jpeg" alt="Cuore U21, Miti Vicinalis rimontato da 2-0 a 2-2" />
<p><em>I giovani seggiolai giocano con furore e acciuffano il pari grazie a Dalmasson e Polimeni</em></p>
    <p><strong>C5 Manzano 1988:</strong> Fedrigo, Polidori, Avitabile ©, Romanut, Khayari, Polimeni, Dalmasson, Zenjili. All Piani</p>
    <p><strong>Miti Vicinalis:</strong> Lukaj ©, Basso, Qatani, Scotta, Bozianu, Da Riol, Pollesel, Marson, Roci, Peruzzetto, Masini. All: Tarzariol</p>
    <p><strong>Gol</strong> - primo tempo: Marson, secondo tempo: Peruzzetto, Dalmasson, Polimeni.</p>
    <p>Prestazione di cuore del Manzano U21 che riesce a strappare un pareggio all’ottimo Miti Vicinalis, dopo essere stato sotto per 2-0. Decisivi i centri di <strong>Dalmasson</strong> e <strong>Polimeni.</strong> I giovani seggiolai si mantengono nel gruppo di testa e raccolgono un punto che fa morale, anche se, a conti fatti, la squadra di <strong>Piani</strong> avrebbe avuto le carte in regola per prendersi tutta la posta in palio.</p>
    <p><strong>PRIMO TEMPO</strong> – Il Miti Vicinalis è la squadra più attrezzata tra quelle passate per ora nel Palazzetto di Via Olivo. Tra le sue file si nota <strong>Tommaso Basso,</strong> classe 2004 cresciuto nelle giovanili del Pordenone, che l’anno scorso ha fatto parte della rosa della prima squadra neroverde in A2 Élite, trovando anche un gol. <br>Il Manzano ha la panchina corta ma si fa valere: in avvio sono due le occasioni principali con <strong>Zenjili</strong> e <strong>Polimeni</strong> che mancano la porta di poco da fuori.<br>Al 10’ il primo momento chiave della partita: il portiere ospite <strong>Pollesel</strong> esce forte su Zenjili lanciato a rete e viene espulso. Il Miti tiene lo 0-0 nei due minuti di inferiorità numerica e poi colleziona due occasioni con <strong>Masini.</strong> Nella seconda in particolare, il classe 2007 veneto si divora un gol già fatto sulla linea di porta avversaria.<br>Il Manzano ringrazia ma non riesce a capitalizzare. La squadra di Piani gioca con furore agonistico e ha buone individualità, ma allo stesso tempo è confusionaria e pecca di lucidità. Il Miti invece pare più quadrato e costruisce diverse palle gol. Determinante il portiere <strong>Fedrigo</strong> che chiude Bozianu e poi fa un miracolo su <strong>Basso,</strong> sempre liberato dallo scarico di Bozianu. Impressionante la parata del numero 1 locale, che si distende e devia un tiro ravvicinato a mezza altezza. <br>Sul finire della prima frazione arriva il vantaggio veneto: Basso sfrutta una palla persa per imbucare <strong>Marson</strong> che la mette sotto la traversa.<br>Per reagire il Manzano si appoggia a Zenjili che lavora bene dal limite e si gira, trovando la gran parata di piede del subentrato <strong>Lukaj.</strong></p>
    <p><strong>SECONDO TEMPO</strong> – Il Manzano approccia la seconda frazione con un atteggiamento ancora più combattivo. La bilancia delle occasioni pende a favore dei seggiolai. Pericoloso <strong>Zenjili,</strong> pericolosissimo <strong>Avitabile</strong> che manda fuori di pochissimo da ottima posizione. Ci mette del suo anche il portiere <strong>Lukaj</strong> che esce sicuro su Polimeni e piazza un miracolo su Zenjili, servito in mezzo.<br>I seggiolai devono stare attenti anche dietro: bravo Fedrigo che in distensione blocca <strong>Bozianu.</strong><br>Al 10’ il Miti pregusta il colpaccio: fuga di <strong>Peruzzetto</strong> sulla fascia che si invola in solitaria verso la porta e fa 2-0.<br>Il Manzano non si perde d’animo e lotta a testa bassa. A 10’ dalla fine finalmente il meritato gol che dimezza lo svantaggio. <strong>Dalmasson</strong> viene smarcato sulla sinistra e segna con un tiro che bacia il palo e va in gol: 1-2.<br>Sull’altro fronte <strong>Da Riol</strong> ci mette il fisico vincendo un duello spalla a spalla, bravo <strong>Fedrigo</strong> a chiuderlo in uscita. Occasione anche per Peruzzetto, out di poco.<br>La partita è testa, il Manzano sfiora il pari più volte, finché Avitabile e Zenjili portano avanti un’azione insistita, si apre un corriodio sulla sinistra per <strong>Polimeni</strong> che viene servito e riesce a superare Lukaj con un rasoterra deciso: 2-2 segnato dal giovane classe 2008.<br>Nel finale il Manzano prova a vincerla ma deve accontentarsi del pari.</p>
    <p>Prossimo turno di riposo per il Manzano che tornerà in campo <strong>sabato 6 dicembre</strong> contro <strong>l’Union Diavoli C5.</strong> Si giocherà sempre in casa, <strong>a Manzano,</strong> alle <strong>19.00,</strong> dopo la partita della prima squadra.</p>
  </div>
  <script src="/scripts/blog-share.js" defer></script>
</body>
</html>
