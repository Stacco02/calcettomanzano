<!DOCTYPE html>
<html lang="it">
<head>
  <meta charset="utf-8">
  <title>C5 MANZANO 1988 - CLARK UDINE  9-3</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>C5 MANZANO 1988 - CLARK UDINE  9-3</h1>
  <p class="meta">Patrick Lavaroni - Addetto stampa — Domenica 19 Gen 2025</p>
  <div class="content">
<div id="imBlogPost_0000000A9"> 	 	 	 &nbsp;<div class="imTAJustify"><b><span class="fs12lh1-5">Manzano (UD) 19 gennaio 2024</span></b></div><div class="imTAJustify"> <b><span class="fs12lh1-5">Il Manzano supera l’esame Clark, ma non è stato facile come può sembrare</span></b></div> <div class="imTAJustify"><i class="fs12lh1-5"><span class="fs12lh1-5">Finisce 9-3 per i seggiolai, tanti gli interventi di Cattarin. Vittoria dedicata a Marinig, operatosi per un infortunio al ginocchio</span></i><br></div> <div class="imTAJustify"><b class="fs12lh1-5"><span class="fs12lh1-5">C5 </span></b><b class="fs12lh1-5"><span class="fs12lh1-5">Manzano </span></b><b class="fs12lh1-5"><span class="fs12lh1-5">1988</span></b><span class="fs12lh1-5">: </span><span class="fs12lh1-5"><b>Saro, Stacco, De Giorgio Leonardo, De Bernardo, Iurlaro, Valentinuzzi, Fusco, Costantini, De Giorgio Lorenzo, Cattarin, Tancos, Fabbro. Allenatore Asquini.</b></span><br></div> <div class="imTAJustify"><b class="fs12lh1-5"><span class="fs12lh1-5">Clark </span></b><b class="fs12lh1-5"><span class="fs12lh1-5">Udine</span></b><span class="fs12lh1-5">: </span><span class="fs12lh1-5"><b>Picchieri, Shimba, Zanuttini, Kanapari, Lodolo, Lung, Wembolowa, Christian Obodo, Joshua Obodo. Allenatore Tirindelli.</b></span><br></div> <div class="imTAJustify"><b class="fs12lh1-5"><span class="fs12lh1-5">Gol</span></b><span class="fs12lh1-5">: 4’ pt Leonardo De Giorgio, 13’ pt Costantini, 15’ &nbsp;e 18’ pt Fusco, 18’ pt Lorenzo De Giorgio, 3’ st Stacco, 13’ st Tancos, 13’ st Wembolowa, 14’ st Costantini, 17’ e 18’ st Wembolowa, 19’ st Iurlaro.</span><br></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Prova di forza del Manzano che supera la Clark per 9-3. La squadra di </span><b><span class="fs12lh1-5">Asquini</span></b><span class="fs12lh1-5"> sfrutta rotazioni, gamba e gioco corale per battere la compagine di </span><b><span class="fs12lh1-5">Tirindelli</span></b><span class="fs12lh1-5">, affidatosi a un quintetto praticamente fisso. Il risultato è largo ma la vittoria non è stata agevole come può sembrare, tra i pali </span><b><span class="fs12lh1-5">Cattarin</span></b><span class="fs12lh1-5"> ha compiuto molti interventi decisivi.</span><br><span class="fs12lh1-5"> Negli spogliatoi la squadra ha dedicato la vittoria al compagno infortunato </span><b><span class="fs12lh1-5">Lorenzo Marinig</span></b><span class="fs12lh1-5">, operatosi di recente a ginocchio e menisco. A lui un augurio di un pronto recupero.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">PRIMO TEMPO</span></b><span class="fs12lh1-5"> – Manzano in vantaggio dopo 4’. Sugli sviluppi di un corner, </span><b><span class="fs12lh1-5">Leonardo De Giorgio</span></b><span class="fs12lh1-5"> riceve lo scarico di Fabbro e fulmina Picchieri nel sette. I locali stanno meglio fisicamente e sfruttano gli spazi lasciati da una Clark “pigra” nel rientrare in difesa.</span><br><span class="fs12lh1-5"> Ad ogni modo la gara rimane aperta e il Manzano rischia sulle folate individuali della &nbsp;Clark. L’ex </span><b><span class="fs12lh1-5">Zanuttini</span></b><span class="fs12lh1-5"> divora in area su invito di </span><b><span class="fs12lh1-5">Wembolowa</span></b><span class="fs12lh1-5">, mentre </span><b><span class="fs12lh1-5">Shimba</span></b><span class="fs12lh1-5"> è pericolosissimo. Il numero 2 ospite salta spesso il diretto marcatore e si invola verso la porta, in una di queste occasioni </span><b><span class="fs12lh1-5">Cattarin</span></b><span class="fs12lh1-5"> esce benissimo con un pugno basso. </span> </div> <div class="imTAJustify"><span class="fs12lh1-5">Al 13’ ecco il raddoppio: </span><b><span class="fs12lh1-5">Costantini</span></b><span class="fs12lh1-5"> viene smarcato sulla destra, elude Picchieri e fa 2-0. Da lì il Manzano inizia a vedere la porta con maggiore regolarità. Bravo </span><b><span class="fs12lh1-5">Iurlaro</span></b><span class="fs12lh1-5"> che percuote sulla fascia sinistra, arriva fino alla linea di fondo e la mette in mezzo per </span><b><span class="fs12lh1-5">Fusco</span></b><span class="fs12lh1-5">: 3-0. Fusco si conferma rapace d’area quando poco dopo è ben appostato per ricevere la rimessa di </span><b><span class="fs12lh1-5">Leonardo De Giorgio</span></b><span class="fs12lh1-5"> (bravo a sfruttare un’errata copertura difensiva) per siglare il poker.</span></div> <div class="imTAJustify"><span class="fs12lh1-5">Il quinto gol nasce tutto da </span><b><span class="fs12lh1-5">Lorenzo De Giorgio</span></b><span class="fs12lh1-5">: il pivot conduce palla fino al limite, scambia con Fusco e insacca a 2’ dal termine.</span></div> <div class="imTAJustify"><span class="fs12lh1-5">Altre occasioni notevoli per Fusco (Zanuttini salva sulla linea) e Leonardo De Giorgio (traversa piena da fuori). Nel mentre la Clark non è rimasta a guardare, tra un gol e l’altro sono state tante le chance degli uomini di Tirindelli, ma Cattarin non ha concesso niente. Per lui un miracolo sul tocco ravvicinato di Shimba e 2 duelli vinti con </span><b><span class="fs12lh1-5">Christian Obodo</span></b><span class="fs12lh1-5"> lanciato a rete in solitaria.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">SECONDO TEMPO</span></b><span class="fs12lh1-5"> – La ripresa inizia bene: </span><b><span class="fs12lh1-5">Cattarin</span></b><span class="fs12lh1-5"> coi piedi trova </span><b><span class="fs12lh1-5">Stacco</span></b><span class="fs12lh1-5"> in area che segna di testa spalle alla porta. Bel gol per il vice capitano.</span></div> <div class="imTAJustify"><span class="fs12lh1-5">Per il resto la prima metà del secondo tempo vive una fase di stallo. Valentinuzzi colpisce una traversa clamorosa su corner, per la Clark Zanuttini sfiora il gol sul secondo palo. Il Manzano cala un po’ i ritmi e pensa più a contenere. In questo frangente buona prova di </span><b><span class="fs12lh1-5">Fabbro</span></b><span class="fs12lh1-5"> che tiene il passo dei pericolosi Shimba e Wembolowa.</span></div> <div class="imTAJustify"><span class="fs12lh1-5">A 8’ dalla fine </span><b><span class="fs12lh1-5">Valentinuzzi</span></b><span class="fs12lh1-5"> viene espulso per il secondo giallo. Durante l’inferiorità numerica </span><b><span class="fs12lh1-5">Cattarin</span></b><span class="fs12lh1-5"> trova il secondo assist di giornata: lancio lungo per la testa di </span><b><span class="fs12lh1-5">Tancos</span></b><span class="fs12lh1-5"> che la gira in porta sorprendendo Picchieri. La Clark reagisce subito alla beffa e sfrutta l’uomo in più: </span><b><span class="fs12lh1-5">Wembolowa</span></b><span class="fs12lh1-5"> e </span><b><span class="fs12lh1-5">Shimba</span></b><span class="fs12lh1-5"> confezionano l’1-7 in ripartenza. In contropiede nasce anche l’8° centro del Manzano: bella azione di </span><b><span class="fs12lh1-5">De Bernardo</span></b><span class="fs12lh1-5"> e </span><b><span class="fs12lh1-5">Stacco</span></b><span class="fs12lh1-5">, il quale libera </span><b><span class="fs12lh1-5">Costantini</span></b><span class="fs12lh1-5"> sul secondo palo: 8-1.</span></div> <div class="imTAJustify"><span class="fs12lh1-5">Gli ospiti si rifanno sotto negli ultimi 3 minuti. </span><b><span class="fs12lh1-5">Wembolowa</span></b><span class="fs12lh1-5"> segna da fuori area complice una deviazione. </span><b><span class="fs12lh1-5">Zanuttini</span></b><span class="fs12lh1-5"> può accorciare ulteriormente su tiro libero, ma </span><b><span class="fs12lh1-5">Cattarin</span></b><span class="fs12lh1-5"> vince il duello dai 10 metri. Ci pensa ancora </span><b><span class="fs12lh1-5">Wembolowa</span></b><span class="fs12lh1-5"> a segnare l’8-3 con uno scambio.</span><br><span class="fs12lh1-5"> Ultima rete dei padroni di casa che nasce da </span><b><span class="fs12lh1-5">Leonardo De Giorgio</span></b><span class="fs12lh1-5"> (per lui un palo dalla bandierina poco prima), il quale allarga sulla fascia per </span><b><span class="fs12lh1-5">Iurlaro</span></b><span class="fs12lh1-5">, letale con un colpo da biliardo.</span><br><span class="fs12lh1-5"> Nel finale momento di gloria per il giovane portiere </span><b><span class="fs12lh1-5">Saro</span></b><span class="fs12lh1-5"> che esce bene sul tiro potente di </span><b><span class="fs12lh1-5">Christian Obodo.</span></b></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Manzano ora atteso dalla trasferta in casa del </span><b><span class="fs12lh1-5">Lignano</span></b><span class="fs12lh1-5">, venerdì sera. I lignanesi sono al comando della classifica da imbattuti. Per loro 7 vittorie e un pareggio (contro il Naonis). Forti del migliore attacco, gli uomini di Vozza proveranno ad andare in vetta a +7 dal secondo posto. Il Manzano avrà la responsabilità di lottare per tenere il campionato aperto.</span></div>
  </div>
</body>
</html>
