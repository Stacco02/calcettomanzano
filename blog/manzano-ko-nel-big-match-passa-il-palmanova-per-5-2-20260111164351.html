<!DOCTYPE html>
<html lang="it">
<head>
  <meta charset="utf-8">
  <title>Manzano ko nel big match, passa il Palmanova per 5-2</title>
  <meta name="viewport" content="width=device-width, initial-scale=1">
  <meta name="description" content="Le due squadre sono appaiate in testa alla classifica, ma gli amaranto hanno una gara da recuperare. Vittoria meritata degli ospiti">
  <meta property="og:type" content="article">
  <meta property="og:title" content="Manzano ko nel big match, passa il Palmanova per 5-2">
  <meta property="og:description" content="Le due squadre sono appaiate in testa alla classifica, ma gli amaranto hanno una gara da recuperare. Vittoria meritata degli ospiti">
  <meta property="og:image" content="https://calcettomanzano.it/images/covers/manzano-ko-nel-big-match-passa-il-palmanova-per-5-2-20260111164351.jpg?v=1768149831250">
  <meta property="og:url" content="https://calcettomanzano.it/blog/manzano-ko-nel-big-match-passa-il-palmanova-per-5-2-20260111164351.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="Manzano ko nel big match, passa il Palmanova per 5-2">
  <meta name="twitter:description" content="Le due squadre sono appaiate in testa alla classifica, ma gli amaranto hanno una gara da recuperare. Vittoria meritata degli ospiti">
  <meta name="twitter:image" content="https://calcettomanzano.it/images/covers/manzano-ko-nel-big-match-passa-il-palmanova-per-5-2-20260111164351.jpg?v=1768149831250">
  <link rel="canonical" href="https://calcettomanzano.it/blog/manzano-ko-nel-big-match-passa-il-palmanova-per-5-2-20260111164351.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Manzano ko nel big match, passa il Palmanova per 5-2</h1>
  <div class="meta">Patrick Lavaroni — 11 gennaio 2026</div>
  <div class="content">
    <img src="../images/covers/manzano-ko-nel-big-match-passa-il-palmanova-per-5-2-20260111164351.jpg" alt="Manzano ko nel big match, passa il Palmanova per 5-2" />
<p><em>Le due squadre sono appaiate in testa alla classifica, ma gli amaranto hanno una gara da recuperare. Vittoria meritata degli ospiti</em></p>
    <p><strong>Gol:</strong> 14’ pt Znidarcic,15’ pt aut. Genna, 15’ pt Dorigo. 19’ pt Francesco Sestili, 20’ pt autogol Palmanova, 6’ st Francesco Sestili, 14’ st De Bernardo.</p>
    <p>Il Manzano cede il passo al Palmanova. Termina con una vittoria per gli amaranto il big match di Serie C. Gli ospiti di mister Bozic mostrano più tranquillità e qualità e portano a casa la vittoria con merito. Manzano che incassa la prima sconfitta in campionato.</p>
    <p><strong>PRIMO TEMPO</strong> – In avvio le occasioni principali sono nascono dai piedi dell’amaranto Znidarcic. Lo sloveno si gira sull’uomo e costringe il capitano di giornata Pozzatello a deviare il pallone sul palo. Ci prova ancora Znidarcic da fuori, poi, sul corner seguente, Francesco Sestili sfiora l’eurogol al volo.<br>Palmanova pericoloso grazie anche al portiere Rovere che esce palla al piede ed innesca Gashi, provvidenziale la chiusura di Pozzatello in uscita.<br>Sull’altro fronte Manzano vicino al gol con Genna che chiama l’ex compagno Rovere a una parata bassa in spaccata. L’occasione principale capita a Iurlaro che arriva con un attimo di ritardo sull’invito di Leonardo De Giorgio e manda il pallone sul fondo in scivolata.<br>Padroni di casa che fanno fatica in fase offensiva e sbagliano diversi palloni. Su uno di questi Znidarcic si invola verso la porta, Pozzatello salva ancora i suoi. È questione di pochi attimi perché sul corner seguente Znidarcic riceve da fuori e sblocca la gara con una botta sotto l’incrocio: 0-1.<br>Il Manzano entra in un momento di grande difficoltà e inizia a incassare gol. Francesco Sestili calcia da fuori e, complice la deviazione di Genna, raddoppia. <br>Il tris è immediato: su una palla persa dal calcio d’inizio seguente, Francesco Sestili serve Dorigo che deve solo appoggiare.<br>Negli ultimi 2’ arriva anche il poker: fuga di Znidarcic sulla fascia che riesce ad eludere l’uscita di Pozzatello con un pallonetto, Francesco Sestili è puntuale sul secondo palo per il tap-in del 4-0.<br>Ultimi istanti di reazione da parte della squadra di casa: Leonardo De Giorgio pesca il fratello Lorenzo che appoggia in bocca a Rovere. Poi ancora il numero 7 che con una palla forte e tesa su rimessa propizia l’autorete dell’1-4.</p>
    <p><strong>SECONDO TEMPO</strong> – Il Manzano torna in campo con un atteggiamento più combattivo, ma non riesce a imporsi su un Palmanova solido e sempre pericoloso. Secondo legno per gli ospiti con Pozzatello che devia il tentativo di Kikelj.<br>L’occasione per riaprire la pratica c’è, ma Iurlaro non riesce a superare l’uscita di Rovere da ottima posizione. Sull’altro fronte il Palmanova è più cattivo, in ripartenza Francesco Sestili riceve da posizione decentrata a fa 5-1.<br>Il gol spezza le speranze di rimonta manzanesi. Pozzatello piazza un altro grande intervento su Gashi, poi la squadra di Bozic prova a tenere il controllo della gara con il portiere di movimento. La mossa si rivela controproducente perché su un contrasto a metà campo la palla schizza su De Bernardo e rimbalza verso la porta amaranto, Rovere non rientra in tempo e incassa il 2-5. La buona notizia della giornata è proprio il ritorno di De Bernardo, assente dalla prima gara di Coppa contro l’Udinese.<br>Il finale ha poco da dire: Pozzatello piazza un doppio miracolo su Francesco Sestili, poi il Manzano schiera il portiere di movimento e confeziona due buone occasioni con Fusco, senza cambiare il risultato.</p>
    <p>Come l’anno scorso, la prima sconfitta in campionato arriva contro il Palmanova. Ci si avvia verso la fine del girone d’andata. Ora un altro appuntamento difficile in trasferta contro una squadra che si è mossa bene in questo girone d’andata: l’Udine City.</p>
  </div>
  <script src="/scripts/blog-share.js" defer></script>
</body>
</html>