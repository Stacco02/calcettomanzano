<!DOCTYPE html>
<html lang="it">
<head>
  <meta charset="utf-8">
  <title>COPPA ITALIA - NEW TEAM LIGNANO - C5 MANZANO 1988  9-6</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>COPPA ITALIA - NEW TEAM LIGNANO - C5 MANZANO 1988  9-6</h1>
  <p class="meta">Patrick Lavaroni - Addetto stampa — Domenica 03 Nov 2024</p>
  <div class="content">
<div id="imBlogPost_000000091"><div><span class="fs12lh1-5"><b>Manzano (UD) 3 novembre 2024</b></span></div><div>
	
	
	

<div class="imTAJustify">
<b><span class="fs12lh1-5">IL
MANZANO LOTTA, MA IL LIGNANO HA QUALCOSA IN PIÙ</span></b></div>
<div class="imTAJustify"><i><span class="fs12lh1-5">Ennesima
partita ricca di gol al Teghil, finisce 9-6. Il Manzano dà tutto e
mostra carattere, il Lignano fa la differenza con qualità e fisicità</span></i></div>
<div class="imTAJustify"><b><span class="fs12lh1-5">New
Team </span></b><b><span class="fs12lh1-5">Lignano:</span></b><span class="fs12lh1-5"> Tomasino, Di Tecco, Solaja, Serna,
Miljkovic, Imazio, Calderone, Beganovic, Temporin, Palomba, M. Vozza,
Rios. Allenatore S. Vozza.</span></div>
<div class="imTAJustify"><b><span class="fs12lh1-5">C5
</span></b><b><span class="fs12lh1-5">Manzano </span></b><b><span class="fs12lh1-5">1988</span></b><b><span class="fs12lh1-5">:</span></b><span class="fs12lh1-5"> Drago, Stacco, De Giorgio
Leonardo, Avitabile, Iurlaro, Valentinuzzi, Fusco, Costantini, De
Giorgio Lorenzo, Tancos. Allenatore Asquini.</span></div>
<div class="imTAJustify"><b><span class="fs12lh1-5">Gol:
</span></b><span class="fs12lh1-5">3’ pt Beganovic, 10’ pt Rios, 15’ pt Iurlaro, 20’ pt
Solaja; 2’ st Imazio, 4’ st Tancos, 5’ st Calderone, 6’ st
Beganovic, 8’ st Solaja, 9’ st Lorenzo De Giorgio, 11’ Leonardo
De Giorgio, 14’ st autogol Manzano, 19’ st Solaja, 20’ st
Valentinuzzi, 20’ st Leonardo De Giorgio.</span></div>
<div class="imTAJustify"><span class="fs12lh1-5">Finisce
ai </span><b><span class="fs12lh1-5">quarti di finale</span></b><span class="fs12lh1-5"> il cammino del Manzano in Coppa Italia.
Una partita combattuta, godibile dagli spalti. Il Lignano ha
sfruttato bene la sua fisicità e ha condotto la partita sempre in
vantaggio. Onore al Manzano che ha lottato, tenendo aperti i giochi e
reagendo davanti a un passivo che stava diventando pesante.</span></div>
<div class="imTAJustify"><b><span class="fs12lh1-5">PRIMO
TEMPO</span></b><span class="fs12lh1-5"> – Partita maschia fin da subito. Il Lignano sembra avere
qualcosina in più e passa in vantaggio al 3’. </span><b><span class="fs12lh1-5">Beganovic</span></b><span class="fs12lh1-5">
entra in area dalla destra servito da </span><b><span class="fs12lh1-5">Calderone</span></b><span class="fs12lh1-5"> e fredda
Drago. Il portiere del Manzano è sollecitato più volte, bella la
parata su Rios, uno dei lignanesi più pericolosi. Il Manzano si fa
sentire con un’occasione colossale al 9’: Tancos da corner trova
in mezzo Lorenzo De Giorgio che “cicca” la conclusione in area.
Il Lignano non perdona e raddoppia: </span><b><span class="fs12lh1-5">Miljkovic</span></b><span class="fs12lh1-5"> viene murato in
area, la palla rimane lì senza che nessuno la spazzi, </span><b><span class="fs12lh1-5">Rios</span></b><span class="fs12lh1-5"> è
più veloce e raddoppia. Gli ospiti sono vivi e la riaprono: ancora
un corner di </span><b><span class="fs12lh1-5">Tancos</span></b><span class="fs12lh1-5">, abile a servire lo smarcamento di </span><b><span class="fs12lh1-5">Iurlaro</span></b><span class="fs12lh1-5">
per l’1-2. Il campo piccolo favorisce conclusioni frequenti da
entrambe le parti. Drago rischia più volte sulle ribattute, mentre
in avanti Fusco fatica a tenere le palle lunghe, contrastato dalla
fisicità del Lignano. Negli ultimi minuti la squadra di Vozza sfiora
il tris con </span><b><span class="fs12lh1-5">Rios</span></b><span class="fs12lh1-5">, servito dallo scarico di </span><b><span class="fs12lh1-5">Solaja</span></b><span class="fs12lh1-5">:
miracoloso </span><b><span class="fs12lh1-5">Drago</span></b><span class="fs12lh1-5"> in spaccata. Terzo gol che arriva comunque
prima della sirena grazie a </span><b><span class="fs12lh1-5">Solaja</span></b><span class="fs12lh1-5"> che scambia su calcio
d’angolo: </span><b><span class="fs12lh1-5">3-1</span></b><span class="fs12lh1-5"> </span><b><span class="fs12lh1-5">alla fine del primo tempo.</span></b></div>
<div class="imTAJustify"><b><span class="fs12lh1-5">SECONDO
TEMPO</span></b><span class="fs12lh1-5"> - &nbsp;Nella ripresa i ritmi non si abbassano. Drago salva
subito su un liscio, bene anche </span><b><span class="fs12lh1-5">Tomasino</span></b><span class="fs12lh1-5"> che ferma Leonardo De
Giorgio con il piede. La bilancia pende ancora dalla parte del
Lignano: al 2’ </span><b><span class="fs12lh1-5">Imazio</span></b><span class="fs12lh1-5"> riceve un corner da fuori e timbra il
4-1.</span><br><span class="fs12lh1-5">
</span><b><span class="fs12lh1-5">Tancos</span></b><span class="fs12lh1-5"> prova a dare la scossa ai suoi con una palla
recuperata al limite dell’area avversaria che vale il 2-4. Il
Lignano ristabilisce subito il +3 grazie alla cavalcata di un ottimo
</span><b><span class="fs12lh1-5">Calderone</span></b><span class="fs12lh1-5"> che sfonda la fascia destra. La partita è nervosa,
</span><b><span class="fs12lh1-5">Iurlaro</span></b><span class="fs12lh1-5"> perde le staffe e si prende il 2° giallo. Il Manzano
accusa l’inferiorità numerica e incassa il 6° gol con </span><b><span class="fs12lh1-5">Beganovic</span></b><span class="fs12lh1-5">
su assist di </span><b><span class="fs12lh1-5">Solaja</span></b><span class="fs12lh1-5">. Nonostante il passivo la squadra di
Asquini prova a tenere viva la partita: Costantini riceve in area ma
il suo tiro viene deviato da un difensore, dal corner poi Tomasino
sventa un autogol. Sull’altro fronte il Lignano colpisce
velocemente in contropiede, salva tutto Stacco con un anticipo in
area. I locali hanno qualcosa in più e all’8’ colpiscono ancora.
Bel diagonale di </span><b><span class="fs12lh1-5">Beganovic</span></b><span class="fs12lh1-5"> per </span><b><span class="fs12lh1-5">Solaja</span></b><span class="fs12lh1-5"> che fa 7-2.
Costantini reagisce cercando il 2° palo, dove </span><b><span class="fs12lh1-5">Lorenzo De Giorgio</span></b><span class="fs12lh1-5">
arriva con un attimo di ritardo. Il giovane pivot riesce comunque a
mettere il suo nome a referto con il gran gol del 3-7: riceve palla
sulla trequarti, si gira sull’uomo e lascia partire una conclusione
che tocca il palo e finisce in porta. Poco dopo c’è gloria anche
per il fratello Leonardo che arriva puntuale in area sul passaggio di
</span><b><span class="fs12lh1-5">Valentinuzzi</span></b><span class="fs12lh1-5">, il quale aveva sfondato sulla sinistra.Con il -3
la partita sembra riaperta, ma la dea bendata non sorride al Manzano:
al 14’ arriva </span><b><span class="fs12lh1-5">un’autorete</span></b><span class="fs12lh1-5"> per l’8-4 lignanese.Il
risultato non scoraggi i seggiolai: </span><b><span class="fs12lh1-5">Tomasino</span></b><span class="fs12lh1-5"> deve volare su
Leonardo De Giorgio, occasionissima anche per Tancos che centra la
traversa interna da due passi. Sull’altro fronte l’uomo in più è
Calderone che tiene bene il pallone e ha due occasioni importanti: su
una divora la rete dopo aver praticamente saltato il portiere. Negli
ultimi 4’ </span><b><span class="fs12lh1-5">Asquini</span></b><span class="fs12lh1-5"> inserisce il quinto uomo. La manovra è
troppo lenta e produce una sola occasione con Leonardo De Giorgio.
Sempre più concreto il Lignano, in gol per la 9° volta, ancora
grazie alla coppia </span><b><span class="fs12lh1-5">Beganovic – Solaja</span></b><span class="fs12lh1-5">. Negli ultimi istanti
i padroni di casa commettono due gravi errori che causano le reti di
</span><b><span class="fs12lh1-5">Valentinuzzi</span></b><span class="fs12lh1-5"> e </span><b><span class="fs12lh1-5">Leonardo De Giorgio</span></b><span class="fs12lh1-5">, ma ormai è troppo
tardi. 9-6 il risultato complessivo.</span></div>
<div class="imTAJustify"><b><span class="fs12lh1-5">A
BREVE IL CAMPIONATO</span></b><span class="fs12lh1-5"> - Manzano che chiude il suo percorso in
Coppa. Semifinale che vedrà protagoniste il </span><b><span class="fs12lh1-5">Lignano</span></b><span class="fs12lh1-5"> e una
</span><b><span class="fs12lh1-5">Clark</span></b><span class="fs12lh1-5"> capace di sbancare il Cus. Ora una settimana di pausa
per i seggiolai, poi inizia il campionato. </span><b><span class="fs12lh1-5">Il 16 novembre, a
Manzano, contro la Gradese.</span></b></div></div><div style="clear: both;"><!-- clear floated images --></div></div><br /><br /></div>
						</article>
  </div>
</body>
</html>
