<!DOCTYPE html>
<html lang="it">
<head>
  <meta charset="utf-8">
  <title>U19 - C5 MANZANO 1988 - SPORTING ALTAMARCA  0-4</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>U19 - C5 MANZANO 1988 - SPORTING ALTAMARCA  0-4</h1>
  <p class="meta">Patrick Lavaroni - Addetto stampa — Domenica 22 Dic 2024</p>
  <div class="content">
<div id="imBlogPost_0000000A5">Manzano (UD) 22 dicembre 2024<div>
	
	
	

<div class="imTAJustify">
<span class="fs12lh1-5">Manzano
U19: prestazione di cuore e sostanza, ma passa lo Sporting Altamarca</span></div>
<div class="imTAJustify"><i><span class="fs12lh1-5">La
corazzata veneta si impone per 4-0, un risultato che non rende
giustizia alla prova generosa dei giovani friulani</span></i></div>
<div class="imTAJustify"><b><span class="fs12lh1-5">C5
</span></b><b><span class="fs12lh1-5">Manzano </span></b><b><span class="fs12lh1-5">1988</span></b><span class="fs12lh1-5">: Fedeli, Polidori, Fevereiro,
Avitabile, Romanut, Vecchiet, Polimeni, Urizzi, Zraidi, Zharri
Klejdi, Zharri Erjon, Saro. All: Movio.</span></div>
<div class="imTAJustify"><b><span class="fs12lh1-5">Sporting
Altamarca</span></b><span class="fs12lh1-5">: Brufatto, Berdusco, Tricarichi, Miotto, Brusaferri,
Vejselj, Pagos, Bandiera, Rossi. All: Stein.</span></div>
<div class="imTAJustify"><b><span class="fs12lh1-5">Gol</span></b><span class="fs12lh1-5">:
5’ pt Miotto, 6’ pt Vejselj, 17’ st Brusaferri, 20’ st
Brufatto.</span></div>
<div class="imTAJustify"><span class="fs12lh1-5">Risultato
troppo severo per il Manzano U19, sconfitto per 4-0 dallo Sporting
Altamarca. </span><br><span class="fs12lh1-5">
I giovani gialloblù mettono in mostra una prova
generosa contro la corazzata veneta. Dopo un inizio timido, con 2 gol
degli ospiti, i seggiolai prendono in mano le redini del gioco e
confezionano diverse occasioni. Secondo tempo sullo stesso copione:
Manzano generoso e senza paura, Altamarca che amministra e torna a
colpire nel finale con altri 2 centri.</span><br><span class="fs12lh1-5">
Da sottolineare il grande
valore della squadra ospite che, seppur arrivata in Friuli con una
lista corta (solo 8 giocatori), può contare su diversi elementi nel
giro della prima squadra. A Manzano sono scesi in campo 4 giocatori
che erano stati convocati per la sfida dello Sporting a Cesena, in
Serie A2 &nbsp;Élite, secondo livello nazionale del futsal.</span></div>
<div class="imTAJustify"><span class="fs12lh1-5">PRIMO
TEMPO – Parte meglio lo Sporting che si porta sul 2-0 al 6’ con i
centri di Miotto e Vejselj. La prima rete nasce da un tocco
sottoporta dopo una lunga manovra, il secondo nasce da un corner a
seguito di un contrasto vinto. Nel mezzo il Manzano prova a reagire
con Keljdi Zharri che mette una bella palla in mezzo per Polidori, il
suo tiro finisce alto.</span><br><span class="fs12lh1-5">
Il Manzano prende coraggio e tiene
l’iniziativa del gioco. Klejdi Zharri propone diversi spunti:
interessante lo scarico per Avitabile che dal limite calcia rasoterra
e fuori di poco. Lo stesso Zharri ci prova due volte su punizione, il
portiere Rossi para, infine la terza palombella colpisce la traversa.</span></div>
<div class="imTAJustify"><span class="fs12lh1-5">Chance
importantissime per Avitabile e Zraidi. Il primo riceve l’imbucata
del solito Zharri e spedisce fuori a due passi dalla porta, il
secondo ruba una palla sanguinosa e calcia largo di molto solo
davanti al portiere. Altamarca pericoloso con il capitano Bandiera e
Miotto, in entrambe le occasioni para bene Fedeli.</span></div>
<div class="imTAJustify"><span class="fs12lh1-5">SECONDO
TEMPO – Il Manzano rischia subito di incassare il tris su una palla
persa di Zraidi. Lo stesso pivot pone rimedio con un formidabile
anticipo in scivolata dentro l’area. </span><br><span class="fs12lh1-5">
La squadra di casa
mantiene i ritmi alti arrivando spesso in porta. Avitabile, i
fratelli Zharri (impressionante una ripartenza solitaria di Erjon
dopo una sua chiusura difensiva) e Polidori sono gli uomini più
pericolosi. In particolare il capitano chiama Rossi a un miracolo su
corner.</span></div>
<div class="imTAJustify"><span class="fs12lh1-5">Dall’altra
parte Fedeli non è da meno con un ottimo riflesso su una palla in
mezzo. Importante anche un salvataggio dopo una palla persa.</span></div>
<div class="imTAJustify"><span class="fs12lh1-5">Polidori
crea diverse occasioni in avanti, Erjon Zharri riceve in area ma
viene murato. La sintesi della gara è tutta qui: il Manzano spinge
con cuore mentre lo Sporting chiude gli spazi con grande attenzione.
Gli ospiti infatti puntano sulle ripartenze, in una di queste
Brusaferri colpisce la traversa. Il pivot veneto si rifà a 3’
dalla fine quando sfrutta un liscio difensivo e fa 3-0 con un
pallonetto.</span></div>
<div class="imTAJustify"><br><span class="fs12lh1-5">
Ultimo
sussulto del Manzano con Polidori che mette in mezzo per Polimeni che
tarda l’appuntamento sul secondo palo.</span></div>
<div class="imTAJustify"><span class="fs12lh1-5">Negli
ultimi secondi arriva il 4-0 grazie a Brufatto che riceve una sponda
in mezzo. Finale di gara nervoso: un rosso diretto per parte a causa
della scaramuccia tra Polimeni e Miotto.</span></div>
<div class="imTAJustify"><span class="fs12lh1-5">Il
Girone E del campionato U19 chiude così il suo girone d’andata. Il
ritorno inizierà il 19 gennaio, quando il Manzano osserverà un
turno di riposo, tornando in campo solo il 2 febbraio (a causa di
un’altra sosta di tutto il girone per il 26 gennaio). Si prospetta
quindi più di un mese di sosta per i giovani gialloblù.</span></div>
  </div>
</body>
</html>
