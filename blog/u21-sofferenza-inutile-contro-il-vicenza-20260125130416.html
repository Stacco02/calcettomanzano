<!DOCTYPE html>
<html lang="it">
<head>
  <meta charset="utf-8">
  <title>U21, sofferenza inutile contro il Vicenza</title>
  <meta name="viewport" content="width=device-width, initial-scale=1">
  <meta name="description" content="I giovani seggiolai sono in controllo, ma sudano freddo quando gli ospiti rimontano da 4-1 a 4-3">
  <meta property="og:type" content="article">
  <meta property="og:title" content="U21, sofferenza inutile contro il Vicenza">
  <meta property="og:description" content="I giovani seggiolai sono in controllo, ma sudano freddo quando gli ospiti rimontano da 4-1 a 4-3">
  <meta property="og:image" content="https://calcettomanzano.it/images/covers/u21-sofferenza-inutile-contro-il-vicenza-20260125130416.jpg?v=1769346256397">
  <meta property="og:url" content="https://calcettomanzano.it/blog/u21-sofferenza-inutile-contro-il-vicenza-20260125130416.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="U21, sofferenza inutile contro il Vicenza">
  <meta name="twitter:description" content="I giovani seggiolai sono in controllo, ma sudano freddo quando gli ospiti rimontano da 4-1 a 4-3">
  <meta name="twitter:image" content="https://calcettomanzano.it/images/covers/u21-sofferenza-inutile-contro-il-vicenza-20260125130416.jpg?v=1769346256397">
  <link rel="canonical" href="https://calcettomanzano.it/blog/u21-sofferenza-inutile-contro-il-vicenza-20260125130416.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>U21, sofferenza inutile contro il Vicenza</h1>
  <div class="meta">Patrick Lavaroni — 25 gennaio 2026</div>
  <div class="content">
    <img src="../images/covers/u21-sofferenza-inutile-contro-il-vicenza-20260125130416.jpg" alt="U21, sofferenza inutile contro il Vicenza" />
<p><em>I giovani seggiolai sono in controllo, ma sudano freddo quando gli ospiti rimontano da 4-1 a 4-3</em></p>
    <p><strong>Gol:</strong> 1' pt e 3'pt Zraidi, 19' pt Polidori, 28' pt Dalla Vecchia, 8' st Avitabile, 25' st e 27' st Dalla Vecchia.</p>
    <p>Il Manzano U21 rischia di buttare via una partita già vinta contro il Vicenza. Vantaggio lampo grazie alla doppietta di Zraidi. Si va a riposo sul 3-1. Nella ripresa l’ottimo Avitabile fa 4-1. La gara poteva terminare in discesa ma i giovani seggiolai giocano con leggerezza e commettono errori, aprendo la strada alla rimonta dei vicentini, che guidati da Dalla Vecchia arrivano sul 3-4. Ultimi istanti di sofferenza prima del fischio finale. Sono comunque 3 vittorie su 3 nel 2026, con lo scontro diretto contro la capolista Mirano tra 3 giornate.</p>
    <p><strong>PRIMO TEMPO</strong> – Il Vicenza lascia ampi spazi fin da subito e il Manzano è bravo a punire. Avitabile è scaltro nel gettarsi su una palla che pareva destinata al fallo laterale e a metterla in mezzo dove Zraidi appoggia in rete, punendo una difesa ormai distratta: 1-0.<br>Ospiti subito vicini al pari: Romanut devia un tiro verso la sua porta dove Saro salva di faccia. Al 3’ ecco il raddoppio dei padroni di casa. Una prateria in mezzo favorisce la girata di Avitabile che trova il 2° assist allargando per Zraidi sulla fascia, il numero 9 buca Furin e fa 2-0.<br>Il Manzano ha più qualità ma la partita non è a senso unico. Saro sugli scudi con una buona uscita su Garzaro, abilmente pescato da Dalla Vecchia. Proprio Dalla Vecchia è il più pericoloso degli ospiti, giovane classe ’09, che per baricentro basso e movenze ricorda uno dei quei 10 di quel calcio a 11 che non c’è più. Proprio lui chiama ancora Saro a un gran parata alta.<br>In avanti Avitabile è il migliore dei suoi, una sua gran azione individuale fa la barba al palo. Il tris arriva comunque al 19’: Polidori va via velocemente sulla fascia e salta Furin, per poi depositare il 3-0 con la porta sguarnita.<br>La squadra di Piani cerca il poker e ha buone occasioni con il solito Zraidi e con Romanut. Tuttavia a segnare è il Vicenza, con Dalla Vecchia che sfrutta una leggerezza difensiva e fa 1-3 dal limite. Vicentini che ci credono e cercano subito il 2-3, decisiva la spazzata di Romanut nella sua area.<br>Nei pressi del gong Khayari sfiora il 4-1 con quello che sarebbe stato il gol del weekend. Lancio lungo dalle retrovie e controllo in spaccata volante del numero 6, che poi lascia partire una botta al volo che si stampa sul palo.</p>
    <p><strong>SECONDO TEMPO</strong> – Saro subito decisivo con una copertura bassa sulla percussione di Dalla Vecchia, poi Avitabile mette il piede e devia il tiro di Mattiazzi. Il Vicenza cerca il gol del 2-3 ma il Manzano pare sempre sul punto di colpire e così accade: Avitabile intercetta una palla letale e punisce con il gol del 4-1.<br>Ora la squadra di Piani potrebbe gestire la partita e provare ad arrotondare in ripartenza, ma la fase difensiva è pigra e in avanti ci si lascia andare a troppe leziosità. Saro conta numerosi interventi: una parata di piede su Garzaro, una puntuale uscita su Butnariu e soprattutto un miracolo su Carmigian, servito in ripartenza solitaria da Dalla Vecchia.<br>Manzano pericoloso con Monir che chiama Furin a un notevole intervento e poi colpisce un palo dal limite. Un legno anche per il Vicenza, con il solito Dalla Vecchia che aveva sfruttano una palla persa.<br>A 5’ dalla fine Dalla Vecchia intercetta un lancio lungo e indovina una traiettoria nel sette facendo 2-4.<br>Mister Piani fa esordire Hidri che ha subito la chance del 5-2, ma il classe ’09 manda sul fondo la bella palla di Khayari, che lo aveva messo a tu per tu col portiere.<br>Con 2 gol di vantaggio i giovani seggiolai sono relativamente sereni, ma  a 3’ dalla fine Dalla Vecchia piomba su una palla persa e fa 3-4. Il fantasma di buttare via una partita ampiamente alla portata è concreto. Polidori sbroglia una situazione pericolosa intercettando un pallone in scivolata. Gli ultimi istanti scorrono lenti, con 5 falli sulle spalle, ma il Vicenza non ha occasioni limpide per il 4-4, anzi è il Manzano ha sfiora il 5-3 con due uomini contro il portiere che non capitalizzano.</p>
    <p>Manzano ora atteso da due trasferte contro Valpolicella e Pupi, poi il ritorno in casa contro l’attuale capolista Mirano, il 14 febbraio.</p>
  </div>
  <script src="/scripts/blog-share.js" defer></script>
</body>
</html>