<!DOCTYPE html>
<html lang="it">
<head>
  <meta charset="utf-8">
  <title>C5 MANZANO 1988 - NAONIS FUTSAL  2-2</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>C5 MANZANO 1988 - NAONIS FUTSAL  2-2</h1>
  <p class="meta">Patrick Lavaroni - Addetto stampa — Domenica 16 Mar 2025</p>
  <div class="content">
<div id="imBlogPost_0000000BF"><div><span class="fs12lh1-5"><b>Manzano (UD) 16 marzo 2025</b></span></div><div> 	 	 	 &nbsp;<div class="imTAJustify"> <b><span class="fs12lh1-5">Il Manzano recupera 2 gol, manca solo il colpo del ko</span></b></div> <div class="imTAJustify"><i><span class="fs12lh1-5">Pareggio in rimonta contro il Naonis grazie alla doppietta di Costantini, manca il gol vittoria e la corsa playoff resta aperta</span></i></div> <div class="imTAJustify"><b><span class="fs12lh1-5">C5 </span></b><b><span class="fs12lh1-5">Manzano </span></b><b><span class="fs12lh1-5">1988</span></b><span class="fs12lh1-5">: Genna, Stacco, De Giorgio Leonardo, De Bernardo, Iurlaro, Pascale, Fusco, Costantini, Valentinuzzi, Cattarin, Fabbro, Fedrigo. Allenatore Asquini.</span></div> <div class="imTAJustify"><b><span class="fs12lh1-5">Naonis </span></b><b><span class="fs12lh1-5">Futsal</span></b><span class="fs12lh1-5">: Verdicchio, Piccin, Paquola, Casucci, Corona, Sacco, Moreno, Oshafi, Measso, Serraino, Morassi. All: Criscuolo.</span></div> <div class="imTAJustify"><b><span class="fs12lh1-5">Gol</span></b><span class="fs12lh1-5">: 5’ pt Moreno, 8’ pt Serraino, 15’ pt e 2’ st Costantini.</span></div> <div class="imTAJustify"><span class="fs12lh1-5">Lo scontro diretto per la corsa ai playoff tra </span><b><span class="fs12lh1-5">Manzano</span></b><span class="fs12lh1-5"> e </span><b><span class="fs12lh1-5">Naonis</span></b><span class="fs12lh1-5"> finisce </span><b><span class="fs12lh1-5">2-2</span></b><span class="fs12lh1-5">. Pordenonesi avanti 2-0 a metà del primo tempo. I padroni di casa rispondono con la doppietta di </span><b><span class="fs12lh1-5">Costantini</span></b><span class="fs12lh1-5"> per il pareggio. Nella ripresa i seggiolai spingono tanto per completare la rimonta, ma il Naonis stringe i denti e difende il punto. </span><br><span class="fs12lh1-5"> Mentre il </span><b><span class="fs12lh1-5">Lignano</span></b><span class="fs12lh1-5"> festeggia l’aritmetica vittoria del campionato, resta da definire la griglia playoff. Nelle restanti due partite il Manzano correrà con </span><b><span class="fs12lh1-5">Palmanova</span></b><span class="fs12lh1-5">, Naonis, </span><b><span class="fs12lh1-5">Aquila Reale</span></b><span class="fs12lh1-5"> e </span><b><span class="fs12lh1-5">Clark</span></b><span class="fs12lh1-5">. Di queste 6 squadre una sola resterà fuori dalla post-season, o forse anche di più se nelle posizioni in classifica si formeranno distacchi superiori ai 9 punti.</span></div> <div class="imTAJustify"><b><span class="fs12lh1-5">PRIMO TEMPO</span></b><span class="fs12lh1-5"> – Al Naonis mancano alcuni pezzi ma gioca aggressivo fin da subito. Il Manzano parte più timido e a volte si perde qualcosa in fase difensiva. La prima chance è comunque per gli orange: </span><b><span class="fs12lh1-5">Costantini</span></b><span class="fs12lh1-5"> va via sulla fascia e mette in mezzo, dove </span><b><span class="fs12lh1-5">Valentinuzzi</span></b><span class="fs12lh1-5"> è in ritardo. Il Naonis risponde subito con </span><b><span class="fs12lh1-5">Oshafi</span></b><span class="fs12lh1-5"> che aggancia bene e calcia, </span><b><span class="fs12lh1-5">Cattarin</span></b><span class="fs12lh1-5"> è attento tra i pali. Al 3’ grandissima occasione per il Manzano: </span><b><span class="fs12lh1-5">De Bernardo</span></b><span class="fs12lh1-5"> imbuca centralmente per </span><b><span class="fs12lh1-5">Costantini</span></b><span class="fs12lh1-5">, il quale elude l’uscita di </span><b><span class="fs12lh1-5">Morassi</span></b><span class="fs12lh1-5"> con uno scavetto, la palla esce veramente di nulla. Dall’altra parte altra occasione per Oshafi, Cattarin difende il primo palo con una parata di faccia. Il cronometro segna 5’ quando </span><b><span class="fs12lh1-5">Moreno</span></b><span class="fs12lh1-5"> porta in vantaggio il Naonis. Corner battuto fuori per lo spagnolo che riceve quasi all’altezza del centrocampo e spara una bordata imprendibile sotto l’incrocio dei pali: 1-0 con uno dei gol, probabilmente, più belli della stagione. Il Manzano accusa il colpo e all’8’ va sotto 2-0: ripartenza del Naonis con </span><b><span class="fs12lh1-5">Oshafi</span></b><span class="fs12lh1-5"> che riceve sulla fascia e libera </span><b><span class="fs12lh1-5">Serraino</span></b><span class="fs12lh1-5"> in mezzo, l’ex Pordenone supera Cattarin e raddoppia. La squadra di </span><b><span class="fs12lh1-5">Asquini</span></b><span class="fs12lh1-5"> si riprende e sfiora la rete con </span><b><span class="fs12lh1-5">Pascale</span></b><span class="fs12lh1-5">, il quale devia fuori da un passo un suggerimento di Costantini. Il gol arriva a 5’ dalla fine: </span><b><span class="fs12lh1-5">Fusco</span></b><span class="fs12lh1-5"> sfrutta gli spazi centrali lasciati dal Naonis e imbuca per </span><b><span class="fs12lh1-5">Costantini</span></b><span class="fs12lh1-5"> in area, il quale trafigge Morassi: 1-2. La rete ringalluzzisce i locali: Costantini e De Bernardo sono pericolosi in area, ci prova pure </span><b><span class="fs12lh1-5">Genna</span></b><span class="fs12lh1-5"> da fuori, con la complicità delle deviazione di </span><b><span class="fs12lh1-5">Fusco</span></b><span class="fs12lh1-5"> che per poco non beffa Morassi. Grande chance per </span><b><span class="fs12lh1-5">Costantini</span></b><span class="fs12lh1-5"> che divora in area con Morassi praticamente a terra. Prima della sirena c’è uno squillo anche del Naonis: gran parata di </span><b><span class="fs12lh1-5">Cattarin</span></b><span class="fs12lh1-5"> in distensione su </span><b><span class="fs12lh1-5">Serraino</span></b><span class="fs12lh1-5">.</span></div> <div class="imTAJustify"><b><span class="fs12lh1-5">SECONDO TEMPO –</span></b><span class="fs12lh1-5"> Il Manzano parte più convinto e la pareggia subito: </span><b><span class="fs12lh1-5">De Bernardo</span></b><span class="fs12lh1-5"> conduce centralmente e allarga sulla sinistra per </span><b><span class="fs12lh1-5">Costantini</span></b><span class="fs12lh1-5">, il numero 10 si accentra e supera Morassi: 2-2. La seconda frazione è tutta a tinte orange. Il Naonis si chiude nella sua metà campo e punta sulle ripartenze. Per i pordenonesi arriva un solo tiro in porta ben parato da </span><b><span class="fs12lh1-5">Cattarin</span></b><span class="fs12lh1-5"> in spaccata. Il gioco neroverde si basa sulla palla lunga per il pivot </span><b><span class="fs12lh1-5">Moreno</span></b><span class="fs12lh1-5">, che con la sua qualità prova a far salire la squadra. Il Manzano riesce sempre a neutralizzarlo. La squadra di </span><b><span class="fs12lh1-5">Criscuolo</span></b><span class="fs12lh1-5"> ci prova anche col portiere di movimento, sfruttando l’ottimo </span><b><span class="fs12lh1-5">Morassi</span></b><span class="fs12lh1-5">, ma l’aggressività del Manzano rende inefficace la manovra. In una di queste occasioni è fondamentale un recupero difensivo di Fusco, proprio su Morassi. Per il resto tante occasioni per il Manzano che ha la colpa di non concretizzare. Morassi para su </span><b><span class="fs12lh1-5">Fusco</span></b><span class="fs12lh1-5">, la palla schizza sul secondo palo dove De Bernardo è in ritardo. </span><b><span class="fs12lh1-5">De Bernardo</span></b><span class="fs12lh1-5"> ci prova di seconda su punizione, ma viene stoppato sulla linea. Grandissime chance </span><span class="fs12lh1-5">per</span><span class="fs12lh1-5"> </span><b><span class="fs12lh1-5">Costantini</span></b><span class="fs12lh1-5">, prima chiuso in area e poi parato da </span><b><span class="fs12lh1-5">Morassi</span></b><span class="fs12lh1-5">. Il 10 era stato smarcato dall’imbucata di </span><b><span class="fs12lh1-5">Valentinuzzi</span></b><span class="fs12lh1-5"> e aveva tentato un altro scavetto, prodigioso il riflesso del portiere. Morassi para bene su </span><b><span class="fs12lh1-5">De Bernardo</span></b><span class="fs12lh1-5"> ed è puntuale in uscita ancora su </span><b><span class="fs12lh1-5">Costantini</span></b><span class="fs12lh1-5"> servito sempre da De Bernardo. </span><b><span class="fs12lh1-5">Fabbro</span></b><span class="fs12lh1-5"> e </span><b><span class="fs12lh1-5">De Bernardo</span></b><span class="fs12lh1-5"> vengono smarcati in mezzo, ma il loro controllo gli fa perdere attimi preziosi e non riescono a calciare. Ci prova anche </span><b><span class="fs12lh1-5">Stacco</span></b><span class="fs12lh1-5"> dal limite su scarico di Fusco, palla fuori. Ultima chance importante a 20 secondi dalla fine, dal limite Costantini si gira su Measso e calcia alto. Alla fine la difesa ospite tiene e non si va oltre il pari.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Manzano atteso dalla trasferta di sabato prossimo sul sintetico della </span><b><span class="fs12lh1-5">Clark</span></b><span class="fs12lh1-5">. Campo sempre insidioso dove in questa stagione è già arrivata la sconfitta contro </span><b><span class="fs12lh1-5">l’Aquila Reale.</span></b><span class="fs12lh1-5"> La squadra di </span><b><span class="fs12lh1-5">Tirindelli</span></b><span class="fs12lh1-5"> è in ripresa, viene da 3 vittorie consecutive e ha battuto l’Aquila Reale nello scontro diretto. In palio ci sono punti importantissimi per la corsa playoff.</span></div>
  </div>
</body>
</html>
