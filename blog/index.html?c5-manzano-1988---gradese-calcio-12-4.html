<!DOCTYPE html>
<html lang="it">
<head>
  <meta charset="utf-8">
  <title>Manzano senza freni, 12-4 alla Gradese</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>Manzano senza freni, 12-4 alla Gradese</h1>
  <p class="meta">Patrick Lavaroni - Addetto stampa — Domenica 20 Ott 2024</p>
  <div class="content">
<div id="imBlogPost_000000087"><div><span class="fs12lh1-5"><b>Manzano (UD) 20 ottobre 2024</b></span></div><div>
	
	
	<style type="text/css">
		@page { size: 21cm 29.7cm; margin: 2cm }
		p { margin-bottom: 0.25cm; direction: ltr; line-height: 115%; text-align: left; orphans: 2; widows: 2; background: transparent }
	</style>

<div class="imTAJustify"><b class="fs12lh1-5"><span class="fs12lh1-5">C5
</span></b><b class="fs12lh1-5"><span class="fs12lh1-5">MANZANO </span></b><b class="fs12lh1-5"><span class="fs12lh1-5">1988</span></b><span class="fs12lh1-5">: Drago, Calligaro, De Giorgio
Leonardo, Zharri, Iurlaro, Valentinuzzi, De Bernardo, De Giorgio
Lorenzo, Fedeli, Tancos, Fabbro. All: Asquini;</span><br></div>
<div class="imTAJustify"><b><span class="fs12lh1-5">GRADESE
</span></b><b><span class="fs12lh1-5">CALCIO</span></b><span class="fs12lh1-5">: Baratello, Teixeira, Jovic, Facchinetti, Zema,
Perez, Fevereiro, Baruzzo, Fraussin, Ramirez, Parrino, Turci. All:
Tirelli;</span></div>
<div class="imTAJustify"><b><span class="fs12lh1-5">RETI</span></b><span class="fs12lh1-5">:
9’ De Bernardo, 11’ Valentinuzzi, 14’ Iurlaro, 17’ Lorenzo De
Giorgio, 19’ Valentinuzzi; </span><b><span class="fs12lh1-5">RIPRESA</span></b><span class="fs12lh1-5">: 1’ Perez, 8’
Valentinuzzi, 9’ Zharri, 10’ Leonardo De Giorgio, 11’ Iurlaro,
13’ Fevereiro, 17’ Valentinuzzi, 17’ Turci, 18’ Iurlaro, 19’
Tancos, 19’ Turci.</span></div>
<div class="imTAJustify"><span class="fs12lh1-5">Prima
vittoria in stagione per il Manzano. I ragazzi di </span><b><span class="fs12lh1-5">Asquini</span></b><span class="fs12lh1-5">
mettono in campo una prestazione di grande ritmo ed intensità, la
Gradese non tiene il passo e si spezza. Finisce </span><b><span class="fs12lh1-5">12-4</span></b><span class="fs12lh1-5">, sugli
scudi </span><b><span class="fs12lh1-5">Valentinuzzi</span></b><span class="fs12lh1-5"> (capitano di giornata) e </span><b><span class="fs12lh1-5">Iurlaro</span></b><span class="fs12lh1-5">,
rispettivamente con un poker e una tripletta. Successo fondamentale
per i padroni di casa in chiave qualificazione, attesi ora dallo
scontro decisivo in casa del </span><b><span class="fs12lh1-5">Futsal Pasiano</span></b><span class="fs12lh1-5">, sabato prossimo.</span></div>
<div class="imTAJustify"><b><span class="fs12lh1-5">PRIMO
TEMPO</span></b><span class="fs12lh1-5"> – In avvio il Manzano propone una pressione aggressiva.
La Gradese è una squadra di grande esperienza e qualità ma fatica
da subito a tenere il passo. Nonostante ciò la prima occasione è
per i mamuli, provvidenziale </span><b><span class="fs12lh1-5">Fabbro</span></b><span class="fs12lh1-5"> che stoppa la loro
punizione sulla linea.I padroni di casa ne hanno di più: Iurlaro e
</span><b><span class="fs12lh1-5">Leonardo De Giorgio</span></b><span class="fs12lh1-5"> sono gli uomini più pericolosi. Il
vantaggio è opera di </span><b><span class="fs12lh1-5">De Bernardo</span></b><span class="fs12lh1-5"> che intercetta un passaggio
sbagliato e non lascia scampo a </span><b><span class="fs12lh1-5">Baratello</span></b><span class="fs12lh1-5"> con una botta
angolata dalla distanza. Fabbro sfiora il raddoppio, mentre dietro
</span><b><span class="fs12lh1-5">Drago</span></b><span class="fs12lh1-5"> non è particolarmente sollecitato se non per una
deviazione sottoporta di un compagno. Il secondo gol è simile al
primo, questa volta è Valentinuzzi a intercettare un errore della
Gradese e a siglare il 2-0 con una botta sotto la traversa. Il
Manzano cavalca l’onda e trova subito il tris con </span><b><span class="fs12lh1-5">Iurlaro</span></b><span class="fs12lh1-5">,
smarcato nel mezzo da Leonardo De Giorgio. Il poker nasce sempre da
Iurlaro che serve nel mezzo </span><b><span class="fs12lh1-5">Lorenzo De Giorgio</span></b><span class="fs12lh1-5"> appostato sul
secondo palo. La quinta rete arriva sul gong: Valentinuzzi riceve una
palla lunga ed è bravo ad eludere la difesa gradese e l’uscita di
Baratello: 5-0 al termine del primo tempo.</span></div>
<div class="imTAJustify">
<br>

</div>
<div class="imTAJustify">
<b><span class="fs12lh1-5">SECONDO
TEMPO</span></b><span class="fs12lh1-5"> – Il Manzano spreca subito una ripartenza, mentre la
Gradese prova a reagire. </span><b><span class="fs12lh1-5">Perez</span></b><span class="fs12lh1-5"> vince un contrasto al limite
dell’area e supera Drago per l’1-5, mentre </span><b><span class="fs12lh1-5">Turci</span></b><span class="fs12lh1-5"> sfiora il
gol con un pallonetto. I locali non si limitano ad amministrare e non
riducono l’aggressività. Per la Gradese sono ancora fatali gli
errori: un retropassaggio sbagliato apre il campo alla ripartenza
solitaria di </span><b><span class="fs12lh1-5">Zharri</span></b><span class="fs12lh1-5"> e Valentinuzzi, il quale deve solo
appoggiare il 6-1.Zharri ancora protagonista poco dopo, con un gol di
tacco sul corner battuto da Lorenzo De Giorgio. C’è gloria anche
per Leonardo De Giorgio che da fuori area buca Baratello. Nono gol a
firma di Iurlaro in ripartenza solitaria sulla fascia sinistra dopo
una palla rubata. A 6 dalla fine la Gradese va in rete con l’ex
</span><b><span class="fs12lh1-5">Fevereiro</span></b><span class="fs12lh1-5"> servito dal tacco di Turci. Negli ultimi minuti il
Manzano si carica di falli e concede 3 liberi: sul primo Drago para
la conclusione di Fevereiro ed è miracoloso nelle ribattute. Sugli
altri 2 le esecuzioni di Turci sono impeccabili. A referto anche gli
ultimi 3 gol del Manzano: il poker di Valentinuzzi, la tripletta di
Iurlaro in scambio con Lorenzo De Giorgio e la ripartenza solitaria
di </span><b><span class="fs12lh1-5">Tancos</span></b><span class="fs12lh1-5">. Da segnalare anche i pali di De Bernardo e Turci.</span></div>
<div class="imTAJustify"><br>

</div>
<div class="imTAJustify"><b><span class="fs12lh1-5">SITUAZIONE
GIRONE B</span></b><span class="fs12lh1-5"> – Già certe della qualificazione </span><b><span class="fs12lh1-5">Naonis, Udinese</span></b><span class="fs12lh1-5">
e Gradese. Manzano che si giocherà il pass </span><b><span class="fs12lh1-5">sabato 26 contro il
Pasiano nel palazzetto di San Vito al Tagliamento</span></b><span class="fs12lh1-5">, la vincente
andrà ai quarti di finale.</span></div></div><div style="clear: both;"><!-- clear floated images --></div></div><br /><br /></div>
						</article>
  </div>
</body>
</html>
