<!DOCTYPE html>
<html lang="it">
<head>
  <meta charset="utf-8">
  <title>U19 - EAGLES FUTSAL - C5 MANZANO 1988  4-2</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>U19 - EAGLES FUTSAL - C5 MANZANO 1988  4-2</h1>
  <p class="meta">Patrick Lavaroni - Addetto stampa — Lunedì 03 Mar 2025</p>
  <div class="content">
<div id="imBlogPost_0000000BA"><div><span class="fs12lh1-5"><b>Manzano (UD) 3 marzo 2025</b></span></div><div><b class="imTAJustify fs12lh1-5"><span class="fs12lh1-5">Under 19: il Manzano inizia bene poi sbaglia l’approccio, derby alle Eagles</span></b><div class="imTAJustify"><i><span class="fs12lh1-5">Si impongo i cividalesi per 4-2. Il Manzano paga nervosismo e poca lucidità, gara tesa con 4 espulsi</span></i></div> <div class="imTAJustify"><b><span class="fs12lh1-5">Eagles </span></b><b><span class="fs12lh1-5">Futsal</span></b><span class="fs12lh1-5">: Battista, Burelli, Germanà, Tullio, Sima, Petris, Zuccaccia, Petrovic Ognjen, Buttera, Petrovic Damjan, Bray, Berini. </span> </div> <div class="imTAJustify"><b><span class="fs12lh1-5">C5 </span></b><b><span class="fs12lh1-5">Manzano </span></b><b><span class="fs12lh1-5">1988</span></b><span class="fs12lh1-5">: Fedrigo, Polidori, Avitabile, Cabrera, Romanut, Polimeni, Urizzi, Zraidi, Zharri Erjon, Saro.</span></div> <div class="imTAJustify"><b class="fs12lh1-5"><span class="fs12lh1-5">Gol</span></b><span class="fs12lh1-5">: Doppietta di Erjon Zharri per il Manzano, per le Eagles: doppietta di Petris e reti di Zuccaccia e Tullio.</span><br></div> <div class="imTAJustify"><span class="fs12lh1-5">Il Manzano perde per </span><b class="fs12lh1-5"><span class="fs12lh1-5">4-2</span></b><span class="fs12lh1-5"> il derby Under 19 contro le Eagles di Cividale. La partita inizia bene con i giovani seggiolai che approcciano il match con la giusta mentalità e vanno in vantaggio a metà primo tempo. Un errore favorisce la rimonta delle Eagles che da lì prendono il controllo della gara. Nel finale una serie di espulsioni complica i prossimi impegni del Manzano, già alle prese con una rosa corta.</span><br></div> <div class="imTAJustify"><b class="fs12lh1-5"><span class="fs12lh1-5">PRIMO TEMPO</span></b><span class="fs12lh1-5"> – Il Manzano inizia la gara con il piglio giusto, mettendo in difficoltà le Eagles, squadra rivelazione del campionato, capace di rifilare 10 reti al quotato </span><b class="fs12lh1-5"><span class="fs12lh1-5">Villorba</span></b><span class="fs12lh1-5">. Occasione importante per </span><b class="fs12lh1-5"><span class="fs12lh1-5">Zraidi</span></b><span class="fs12lh1-5"> che colpisce il palo, va vicino al gol anche capitan </span><b class="fs12lh1-5"><span class="fs12lh1-5">Polidori</span></b><span class="fs12lh1-5"> che spreca. Al 9’ ecco il vantaggio del Manzano con </span><b class="fs12lh1-5"><span class="fs12lh1-5">Erjon Zharri</span></b><span class="fs12lh1-5"> (fratello dello squalificato Klejdi) che segna sull’uscita del portiere. Le Eagles la pareggiano in un minuto, sfruttando un pallone perso a centrocampo. Il Manzano smarrisce il suo vigore e inizia a commettere errori. A 3’ dalla sirena le Eagles completano la rimonta e segnano pure il 3-1.</span><br></div> <div class="imTAJustify"><b class="fs12lh1-5"><span class="fs12lh1-5">SECONDO TEMPO</span></b><span class="fs12lh1-5"> – Nel secondo tempo il Manzano tiene un approccio mentale sbagliato e non riesce a reagire. Dopo 5’ le Eagles calano il poker. La partita sembra chiusa e gli orange provano a tirare fuori l’aggressività: all’8’ </span><b class="fs12lh1-5"><span class="fs12lh1-5">Erjon Zharri</span></b><span class="fs12lh1-5"> accorcia con la seconda rete, ergendosi a migliore dei suoi. Le possibilità di abbozzare una rimonta vengono ridotte dall’espulsione di </span><b class="fs12lh1-5"><span class="fs12lh1-5">Polidori</span></b><span class="fs12lh1-5"> per doppio giallo. Il Manzano resiste all’inferiorità numerica e prova ad attaccare con delle iniziative individuali, aprendo il fianco alle ripartenze. Il portiere </span><b class="fs12lh1-5"><span class="fs12lh1-5">Saro</span></b><span class="fs12lh1-5"> ci mette più volte una pezza (così come aveva fatto il collega </span><b class="fs12lh1-5"><span class="fs12lh1-5">Fedrigo</span></b><span class="fs12lh1-5"> nel primo tempo). Nel finale tanta tensione con 3 espulsioni a 10 secondi dalla fine: </span><b class="fs12lh1-5"><span class="fs12lh1-5">Germanà</span></b><span class="fs12lh1-5"> per le Eagles, </span><b class="fs12lh1-5"><span class="fs12lh1-5">Urizzi</span></b><span class="fs12lh1-5"> e </span><b class="fs12lh1-5"><span class="fs12lh1-5">Zraidi</span></b><span class="fs12lh1-5"> per il Manzano.</span><br></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Prima sconfitta nel 2025 per il Manzano Under 19 che ora deve affrontare l’impegno casalingo contro il </span><b><span class="fs12lh1-5">Maccan</span></b><span class="fs12lh1-5"> in piena emergenza a causa delle squalifiche. I pordenonesi proveranno a recuperare punti sui seggiolai. Gli under dovranno tirare fuori l’approccio generoso e maturo visto nelle 3 gare precedenti.</span></div>
  </div>
</body>
</html>
