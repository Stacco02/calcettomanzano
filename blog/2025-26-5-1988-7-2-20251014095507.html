<!DOCTYPE html>
<html lang="it">
<head>
  <meta charset="utf-8">
  <title>𝑪𝑶𝑷𝑷𝑨 𝑰𝑻𝑨𝑳𝑰𝑨 2025/26  𝑪5 𝑴𝑨𝑵𝒁𝑨𝑵𝑶 1988 - 𝑼𝑵𝑰𝑶𝑵 𝑴𝑨𝑹𝑻𝑰𝑮𝑵𝑨𝑪𝑪𝑶 7-2</title>
  <meta name="viewport" content="width=device-width, initial-scale=1">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;height:auto;border-radius:12px;margin:16px 0;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>𝑪𝑶𝑷𝑷𝑨 𝑰𝑻𝑨𝑳𝑰𝑨 2025/26  𝑪5 𝑴𝑨𝑵𝒁𝑨𝑵𝑶 1988 - 𝑼𝑵𝑰𝑶𝑵 𝑴𝑨𝑹𝑻𝑰𝑮𝑵𝑨𝑪𝑪𝑶 7-2</h1>
  <div class="meta">Addetto Stampa Patrick Lavaroni — 14 ottobre 2025</div>
  <div class="content">
    <img src="../images/covers/2025-26-5-1988-7-2-20251014095507.jpg" alt="𝑪𝑶𝑷𝑷𝑨 𝑰𝑻𝑨𝑳𝑰𝑨 2025/26  𝑪5 𝑴𝑨𝑵𝒁𝑨𝑵𝑶 1988 - 𝑼𝑵𝑰𝑶𝑵 𝑴𝑨𝑹𝑻𝑰𝑮𝑵𝑨𝑪𝑪𝑶 7-2" />
<p><strong>Manzano (UD) 12 ottobre 2025</strong></p>
    <p><strong>Manzano, prima vittoria: convincente 7-2 al Martignacco</strong><br>I seggiolai hanno ritmo e intensità, risultato sempre sotto controllo. Da sabato prossimo la novità della stagione, dopo la prima squadra gioca l’Under 21. Fischi d’inizio alle 16.00 e alle 19.00</p>
    <p><strong>C5 Manzano 1988:</strong> Polidori, Stacco, Polimeni, Genna, De Giorgio Leonardo, Fusco, Iurlaro, Saro, Pozzatello, Tancos, Valentinuzzi, De Giorgio Lorenzo. All: Movio-Sironi<br><strong>Union Martignacco:</strong> Flaugnacco, Redzepi, Sovdat, Busana, Colautti, Colle, Oukhrib, Pizzella, Quaino, Morsanutti, Drca, Chavone. All: Jovic</p>
    <p><strong>Gol:</strong> 4’ pt De Giorgio Leonardo, 7’ pt Iurlaro, 16’ pt Tancos, 16’ pt Pizzella, 17’ pt Fusco, 10’ st Oukhrib, 10’ st Valentinuzzi, 16’ st De Giorgio Lorenzo, 19’ st autogol Colle</p>
    <p>Prima vittoria con la prima squadra per la coppia <strong>Movio-Sironi</strong>, battuto in casa il <strong>Martignacco per 7-2</strong>. Prestazione convincente, soprattutto nel primo tempo, dove i seggiolai costruiscono tanto e chiudono sul 4-1. Ripresa dove inizia meglio il Martignacco, ma il Manzano amministra guadagnando il primo posto nel girone a quota 4 punti.</p>
    <p><strong>PRIMO TEMPO –</strong> Il Manzano ospita il Martignacco, squadra ostica che alla prima giornata ha saputo prendersi lo scalpo della favorita <strong>Aquila Reale</strong>. Gli ospiti hanno un buon quintetto ma il Manzano comanda per ritmo ed iniziativa. I più ispirati sono <strong>Fusco</strong> e <strong>Leonardo De Giorgio</strong>, proprio il secondo sblocca il risultato al 4’ con una botta dalla distanza che finisce nel sette: 1-0. Il raddoppio nasce sempre da <strong>Leonardo De Giorgio</strong> che libera <strong>Iurlaro</strong> sulla fascia: il nuovo numero 10 calcia dalla destra e sorprende <strong>Flaugnacco</strong>: 2-0. I seggiolai pressano con intelligenza, il Martignacco prova a costruire ma soffre molto le ripartenze, dove <strong>Pozzatello</strong> è bravo e veloce a servire i compagni in profondità con i lanci. <strong>Valentinuzzi</strong> va più volte vicino al tris, venendo chiuso a distanza ravvicinata dalla difesa ospite. Il primo squillo rossoblu arriva al 9’, palla in mezzo dalla sinistra con <strong>Leonardo De Giorgio</strong> che anticipa l’avversario nel cuore dell’area e la devia sulla sua traversa. Pericolosissimo anche <strong>Oukhrib</strong> in ripartenza solitaria, chiuso dal recupero di <strong>Stacco</strong>, capitano di giornata. A 5’ dalla fine <strong>Stacco</strong> calcia dal limite, la palla resta lì con <strong>Tancos</strong> e <strong>Quaino</strong> che se la contendono da terra, lo sloveno ex Torriana vince il contrasto e sempre da terra e la butta dentro: 3-0. Il Martignacco accorcia subito le distanze: un errore in pressione apre la strada a una ripartenza in superiorità numerica: <strong>Sovdat</strong> allarga a destra per <strong>Pizzella</strong> che trova il gran gol del 3-1. I padroni di casa segnano ancora un gol prima della sirena. <strong>Tancos</strong> contrasta col portiere <strong>Flaugnacco</strong> e gli ruba palla, poi scarica all’indietro per <strong>Fusco</strong> che non sbaglia: 4-1.</p>
    <p><strong>SECONDO TEMPO –</strong> Ripresa dove il Martignacco sembra più in palla. Manzano più pigro con <strong>Pozzatello</strong> sempre attento tra i pali. Nonostante ciò i seggiolai hanno una signora occasione: <strong>Pozzatello</strong> lancia lungo <strong>Iurlaro</strong>, stoppato sulla linea di porta dall’anticipo miracoloso di <strong>Oukhrib</strong>. Altre occasioni per <strong>Iurlaro</strong> che sbatte su due grandi interventi di <strong>Flaugnacco</strong>.<br>A metà tempo il Martignacco riesce ad accorciare: <strong>Oukhrib</strong> salta <strong>Pozzatello</strong> e fa 2-4. Lo staff tecnico del Manzano chiamo subito il time out. La strigliata serve perché al rientro in campo la squadra ristabilisce subito il +3: <strong>Polidori</strong> sfonda sulla fascia e mette in mezzo per <strong>Valentinuzzi</strong>: 5-2. I seggiolai chiudono la gara in controllo: punizione di <strong>Tancos</strong> che libera <strong>Stacco</strong>, il quale colpisce la traversa. Poco dopo ancora un legno del capitano, senza che <strong>Lorenzo De Giorgio</strong> riesca a finalizzare il tap-in. È questione di tempo: <strong>Stacco</strong> intercetta un pallone e imbuca per <strong>Lorenzo De Giorgio</strong> che fa 6-2. Il Martignacco non molla: <strong>Pozzatello</strong> è chiamato a due interventi in distensione su <strong>Colle</strong> e <strong>Colautti</strong>, prima dell’autorete di <strong>Colle</strong>, propiziata da un tiro da fuori di <strong>Genna</strong>, che chiude i conti sul 7-2.</p>
    <p><strong>PROSSIMI IMPEGNI E UNDER 21 –</strong> Il Manzano riscatta l’esordio opaco. Ottimo primo tempo, ripresa più “pigra”. La squadra deve imparare a mantenere alta l’intensità per tutto l’incontro. Ora l’ultima giornata del girone contro <strong>l’Aquila Reale</strong>, la favorita sulla carta. I seggiolai devono difendere il primo posto per poter giocare i quarti di finale in casa. La partita si giocherà a <strong>Manzano alle 16.00</strong>, a seguire l’esordio casalingo della formazione <strong>Under 21</strong>, iscritta nel campionato di categoria del <strong>Veneto</strong>. La squadra, allenata da mister <strong>Piani</strong>, ha raccolto 2 vittorie nelle prime 3 gare. All’esordio una sconfitta per 3-1 contro la <strong>Dibiesse Miane</strong> (attualmente capolista a punteggio pieno), seguita da 2 vittorie: <strong>11-4 allo Sporting Careano Crocetta</strong> e <strong>7-2 al Vicenza</strong>. La quarta giornata sarà contro il <strong>Team Valpolicella</strong>, squadra a caccia dei primi punti, sul parquet di Manzano, alle 19.00.</p>
  </div>
</body>
</html>