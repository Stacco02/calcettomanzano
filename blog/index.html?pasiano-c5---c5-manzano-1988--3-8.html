<!DOCTYPE html>
<html lang="it">
<head>
  <meta charset="utf-8">
  <title>PASIANO C5 - C5 MANZANO 1988  3-8</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>PASIANO C5 - C5 MANZANO 1988  3-8</h1>
  <p class="meta">Patrick Lavaroni - Addetto stampa — Domenica 09 Mar 2025</p>
  <div class="content">
<div id="imBlogPost_0000000BC"><div><span class="fs12lh1-5"><b>Manzano (UD) 9 marzo 2025</b></span></div><div><div class="imTAJustify"><b><span class="fs12lh1-5">Manzano sicuro e concentrato: 8-3 al Pasiano</span></b></div> <div class="imTAJustify"><i><span class="fs12lh1-5">Gli orange non fanno sconti e arpionano 3 punti fondamentali in chiave playoff</span></i></div> <div class="imTAJustify"><b><span class="fs12lh1-5">Pasiano C5:</span></b><span class="fs12lh1-5"> Abis, Bortolus, Gobbo, Khalil, Naibo, Zoccolan, Ampadu, Borsatti ©, Shkalla, Giordani, Zvekic, Cammisa. Allenatore Polo Grava.</span></div> <div class="imTAJustify"><b><span class="fs12lh1-5">C5 </span></b><b><span class="fs12lh1-5">Manzano </span></b><b><span class="fs12lh1-5">1988</span></b><b><span class="fs12lh1-5">:</span></b><span class="fs12lh1-5"> Saro, Genna, De Giorgio Leonardo, De Bernardo, Iurlaro, Pascale, Fusco, Costantini, Valentinuzzi, Cattarin, Tancos, Fabbro. Allenatore Asquini.</span></div> <div class="imTAJustify"><b><span class="fs12lh1-5">Gol:</span></b><span class="fs12lh1-5"> 5’ pt Costantini, 6’ pt Borsatti, 13’ pt De Bernardo, 14’ pt Leonardo De Giorgio, 8’ st Fusco, 8’ st Genna, 9’ st Fusco, 10’ st Ampadu, 14’ e 15’ st Costantini, 18’ st Gobbo.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Il Manzano vince senza patemi sul campo del Pasiano C5. Partita approcciata bene, anche se i locali riescono a tenerla sull’1-1 fino a 7’ dall’intervallo, poi gli ospiti dilagano. Grande prestazione di </span><b><span class="fs12lh1-5">Costantini</span></b><span class="fs12lh1-5"> che segna una tripletta, bene anche </span><b><span class="fs12lh1-5">Fusco</span></b><span class="fs12lh1-5"> in zona gol con una doppietta. Da segnalare due grandi assist di </span><b><span class="fs12lh1-5">De Bernardo</span></b><span class="fs12lh1-5"> e </span><b><span class="fs12lh1-5">Pascale</span></b><span class="fs12lh1-5">.</span></div> <div class="imTAJustify"><b><span class="fs12lh1-5">PRIMO TEMPO –</span></b><span class="fs12lh1-5"> Nei due precedenti in stagione, il Pasiano ha sempre fatto sudare freddo la squadra di </span><b><span class="fs12lh1-5">Asquini</span></b><span class="fs12lh1-5">. Questa volta il Manzano tiene le antenne dritte fin da subito e conducono il gioco. Prima chance al 5’ con </span><b><span class="fs12lh1-5">Fusco</span></b><span class="fs12lh1-5"> che sbatte sul giovane portiere </span><b><span class="fs12lh1-5">Abis</span></b><span class="fs12lh1-5"> in uscita. È il preludio del vantaggio siglato da </span><b><span class="fs12lh1-5">Costantini</span></b><span class="fs12lh1-5">. I seggiolai manovrano bene nella metà campo avversaria, la sfera arriva a Costantini che con un gioco di gambe si libera la traiettoria verso la porta e la mette nell’angolino basso: 1-0. Il Pasiano fatica a produrre gioco e compie diversi errori in impostazione. Nonostante ciò riesce a pareggiare al 6’: </span><b><span class="fs12lh1-5">Ampadu</span></b><span class="fs12lh1-5"> calcia da fuori, </span><b><span class="fs12lh1-5">Borsatti</span></b><span class="fs12lh1-5"> appostato in area mette il piede, deviando il pallone quel tanto che basta per spiazzare Cattarin: 1-1. Gli ospiti riprendono a spingere: una deviazione provvidenziale nega il gol a </span><b><span class="fs12lh1-5">Tancos</span></b><span class="fs12lh1-5">, poi dal corner seguente </span><b><span class="fs12lh1-5">De Bernardo</span></b><span class="fs12lh1-5"> calcia sul 2° palo, dove nessun compagno si presenta. Belle chance anche per </span><b><span class="fs12lh1-5">Fabbro</span></b><span class="fs12lh1-5"> (murato) e soprattutto per </span><b><span class="fs12lh1-5">Fusco</span></b><span class="fs12lh1-5">, che si gira in area e spara clamorosamente fuori. Arriva uno squillo anche per il Pasiano: </span><b><span class="fs12lh1-5">Giordani</span></b><span class="fs12lh1-5"> calcia da fuori, </span><b><span class="fs12lh1-5">Cattarin</span></b><span class="fs12lh1-5"> (nonostante la visuale coperta) è reattivo con un riflesso alto. Al 13’ i seggiolai tornano in vantaggio: </span><b><span class="fs12lh1-5">De Bernardo</span></b><span class="fs12lh1-5"> ruba una palla in uscita e si invola verso la porta, non lasciando scampo ad Abis: 2-1. Costantini è ispirato e smarca Fabbro sulla fascia con un tocco di prima, ma la sua conclusione è imprecisa. A 6’ dalla fine </span><b><span class="fs12lh1-5">De Bernardo</span></b><span class="fs12lh1-5"> alza la testa e premia lo scatto di </span><b><span class="fs12lh1-5">Leonardo De Giorgio</span></b><span class="fs12lh1-5"> con un lancio lungo perfetto, il numero 5 avanza verso la porta e fa 3-1. Grande assist di De Bernardo. Ultima occasione targata Costantini, il suo rasoterra dalla distanza fa la barba al palo.</span></div> <div class="imTAJustify"><b><span class="fs12lh1-5">SECONDO TEMPO –</span></b><span class="fs12lh1-5"> il Manzano vuole chiudere subito la pratica: </span><b><span class="fs12lh1-5">Costantini</span></b><span class="fs12lh1-5"> e </span><b><span class="fs12lh1-5">De Bernardo</span></b><span class="fs12lh1-5"> costruiscono sulla fascia, palla in mezzo per </span><b><span class="fs12lh1-5">Fabbro</span></b><span class="fs12lh1-5"> che arriva in ritardo. Ancora De Bernardo che sollecita Abis da corner e poi ritarda nel servire </span><b><span class="fs12lh1-5">Iurlaro</span></b><span class="fs12lh1-5"> in ripartenza. Ci prova anche </span><b><span class="fs12lh1-5">Cattarin</span></b><span class="fs12lh1-5">, da porta a porta. Sull’altro fronte il Pasiano non punge e si fa sentire solo con una palla in mezzo per </span><b><span class="fs12lh1-5">Ampadu</span></b><span class="fs12lh1-5">, ben anticipato da Cattarin in uscita alta. All’8’ finalmente il gol del Manzano: fa tutto </span><b><span class="fs12lh1-5">Pascale</span></b><span class="fs12lh1-5"> che intercetta su corner a sfavore e guida la ripartenza, palla col contagiri per </span><b><span class="fs12lh1-5">Fusco</span></b><span class="fs12lh1-5">, che a tu per tu con Abis lo salta con uno scavetto: 4-1. Meno di un minuto e </span><b><span class="fs12lh1-5">Pascale</span></b><span class="fs12lh1-5"> trova il 2° assist con una palla srotolata alle spalle per l’inserimento di </span><b><span class="fs12lh1-5">Genna</span></b><span class="fs12lh1-5"> che calcia dal limite: 5-1. Con il centro di Genna, tutti i giocatori di movimento della prima squadra hanno trovato almeno 1 gol in stagione. La partita è in discesa: Genna imbuca per Tancos, ben chiuso da </span><b><span class="fs12lh1-5">Abis</span></b><span class="fs12lh1-5">, bravo poi a vincere anche il duello in solitaria con Fusco. Il pivot ex Azzurra però non si arrende e costruisce il 6° gol. Dal limite dell’area allarga sulla linea di fondo per </span><b><span class="fs12lh1-5">Leonardo De Giorgio</span></b><span class="fs12lh1-5">, il quale la rimette in mezzo per l’inserimento dello stesso </span><b><span class="fs12lh1-5">Fusco</span></b><span class="fs12lh1-5"> che chiude il triangolo e appoggia in porta. I ritmi si abbassano, il Pasiano accorcia con la botta di </span><b><span class="fs12lh1-5">Ampadu</span></b><span class="fs12lh1-5"> che scheggia il palo e finisce in porta. Negli ultimi 6’ si scatena </span><b><span class="fs12lh1-5">Costantini</span></b><span class="fs12lh1-5">: prima con il gol del 7-2 su punizione, poi girandosi dal limite dell’area su lancio di </span><b><span class="fs12lh1-5">Cattarin</span></b><span class="fs12lh1-5">, il portiere Abis non può nulla. Gli ospiti hanno due occasioni con </span><b><span class="fs12lh1-5">Iurlaro</span></b><span class="fs12lh1-5"> e </span><b><span class="fs12lh1-5">Leonardo De Giorgio</span></b><span class="fs12lh1-5">, prima di incassare il 3-8 firmato da </span><b><span class="fs12lh1-5">Gobbo</span></b><span class="fs12lh1-5">, che chiude i conti del match.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Successo fondamentale per il Manzano in chiave playoff. Sabato prossimo scontro diretto di alta quota in casa contro il </span><b><span class="fs12lh1-5">Naonis</span></b><span class="fs12lh1-5">. Le partite contro le prime della classe sono state sempre un tabù in questa annata, ora c’è un banco di prova importante per provare a salire quel gradino in più che finora è mancato.</span></div></div>
  </div>
</body>
</html>
