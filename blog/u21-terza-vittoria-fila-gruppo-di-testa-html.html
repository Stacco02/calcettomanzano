<!DOCTYPE html>
<html lang="it">
<head>
  <meta charset="utf-8">
  <title>Terza vittoria di fila per l’U21 che ritaglia un posto nel gruppo di testa</title>
  <meta name="viewport" content="width=device-width, initial-scale=1">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;height:auto;border-radius:12px;margin:16px 0;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Terza vittoria di fila per l’U21 che ritaglia un posto nel gruppo di testa</h1>
  <div class="meta">Ufficio Stampa Calcetto Manzano — 18 ottobre 2025</div>
  <div class="content">
    <p><strong>Manzano (UD) 18 ottobre 2025</strong></p>
    <p><strong>Terza vittoria di fila per l’U21 che ritaglia un posto nel gruppo di testa</strong><br><em>8-2 mai in discussione contro il Valpolicella. Tripletta di Zenjli, doppietta di Polimeni. Sabato prossimo a Manzano match d’alta quota contro il Pupi</em></p>
    <p><strong>Manzano:</strong> Cabrera, Persolja, Avitabile ©, Romanut, Bon, Polimeni, Dalmasson, Zraidi, Zenjli, Khayari, Urizzi. All: Piani<br><strong>Team Valpolicella:</strong> Gaspari, Perlini, Rudari, Rossati, Boscaini, De Masi Davide, Orlandi ©, Mereuta, Orsini, Sartori, De Masi Alessandro, Ronconi. All: Andreis</p>
    <p><strong>Gol:</strong> primo tempo: Zenjli, Zenjli, Polimeni. Secondo tempo: Ronconi, Polimeni, Bon, Zenjli, Avitabile, Romanut, De Masi Davide.</p>
    <p>Dominio del Manzano U21 che supera 8-2 il <strong>Team Valpolicella</strong> e confeziona la terza vittoria consecutiva. I seggiolai hanno un livello superiore e forti della loro qualità individuale si divertono in campo. Primo tempo dove il Valpolicella regge per circa 20’ (nel campionato U21 del Veneto si giocano due tempi da 30’ l’uno non effettivi) poi cade sotto i colpi di <strong>Zenjli</strong> (doppietta) e <strong>Polimeni</strong>. Nella ripresa i seggiolai si scatenano con un 8-2 complessivo. Ora i manzanesi sono nel gruppo di testa con 9 punti. <strong>Sabato prossimo</strong> altra partita <strong>in casa</strong> contro l’<strong>Adelino Arieti Pupi</strong> che insegue a quota 7. Fischio d’inizio alle <strong>19.00</strong>.</p>
    <p><strong>PRIMO TEMPO –</strong> Manzano che ha il pallino del gioco da subito. La porta di <strong>Gaspari</strong> viene bersagliata. Grosse occasioni soprattutto per <strong>Bon</strong> e <strong>Avitabile</strong>. L’ingresso di <strong>Zenjli</strong> complica ulteriormente i piani del Valpolicella che fatica a contenere la qualità del numero 10. Proprio Zenjli sblocca la contesa verso la fine del primo tempo: palla intercettata e 1-0 col pallonetto. Poco dopo Avitabile vince un contrasto e manda in porta Zenjli che fa 2-0. Il tris nasce da corner: <strong>Romannut</strong> batte in mezzo per <strong>Polimeni</strong> che segna col tocco sotto.</p>
    <p><strong>SECONDO TEMPO –</strong> Il controllo delle occasioni pende a favore del Manzano ma la prima chance è ospite, bravo il portiere <strong>Cabrera</strong> a coprire il suo palo con un riflesso alto. I padroni di casa hanno il controllo ma una palla persa a centrocampo apre la strada a <strong>Ronconi</strong> che in solitaria segna l’1-3. La squadra di <strong>Piani</strong> si scuote immediatamente: gran scambio di <strong>Khayari</strong> per <strong>Polimeni</strong> che divora. Il classe 2008 si rifà subito: <strong>Zraidi</strong> dal centro allarga per il compagno che dalla fascia la appoggia morbida sul secondo palo a mezza altezza: 4-1.</p>
    <p>Da lì è un assolo manzanese. <strong>Zenjli</strong> si divora un gol, poi di tacco su punizione propizia il 5-1 di <strong>Bon</strong> in ribattuta. Dalla bandierina <strong>Romannut</strong> coglie il secondo assist di giornata smarcando Zenjli per la sua tripletta. Ancora Romannut che percuote centralmente, al momento giusto allarga per Zenjli che pesca <strong>Avitabile</strong> sul secondo palo: 7-1.</p>
    <p>Ottavo centro con Avitabile che recupera palla e parte in solitaria, palla in area per Romannut che segna con un tocco morbido. Finale con acuto del Valpolicella che accorcia grazie alla ribattuta di <strong>Davide De Masi</strong>.</p>
  </div>
  <script src="/scripts/blog-share.js" defer></script>
</body>
</html>
