<!DOCTYPE html>
<html lang="it">
<head>
  <meta charset="utf-8">
  <title>Venerdì inizia la Coppa Italia</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>Venerdì inizia la Coppa Italia</h1>
  <p class="meta">Patrick Lavaroni - Addetto stampa — Domenica 22 Set 2024</p>
  <div class="content">
<div id="imBlogPost_000000083"><b class="imTAJustify fs12lh1-5">Manzano (UD) 22 settembre 2024</b><div class="imTAJustify"><span class="fs12lh1-5">La stagione del Calcio a 5 regionale inizia con la <b>Coppa Italia</b>, il Trofeo Stelio Martini. Quest’anno assistiamo a un cambiamento rispetto alle ultime annate: la coppa non si intersecherà con il campionato e verrà giocata interamente tra fine settembre e inizio novembre, con le f<b>inale prevista per sabato 9 novembre</b>.<br></span></div> <div class="imTAJustify"> <span class="fs12lh1-5">Il campionato inizierà quindi solo dopo, con la prima giornata prevista per il 16 novembre.</span></div> <div class="imTAJustify"> </div> <div class="imTAJustify"> <span class="fs12lh1-5"><b>LA FORMULA</b> – Due gironi da <b>5 squadre</b> che equivalgono a 4 partite e una giornata di riposo. Passeranno al turno successivo le <b>prime 4 classificate di ciascun gruppo</b>.</span></div> <div class="imTAJustify"> <span class="fs12lh1-5">Dopo sarà la volta dei <b>quarti di finale</b> in gara secca, dove le prime classificate sfideranno le quarte dell’altro girone. Stesso meccanismo per le sfide tra seconde e terze. &nbsp;</span></div> <div class="imTAJustify"> <span class="fs12lh1-5">Dai quarti usciranno le <b>4 semifinaliste</b>, gli incroci (sempre in gara secca) saranno stabiliti dal tabellone, quindi quest’anno non ci sarà il sorteggio.</span></div> <div class="imTAJustify"> <span class="fs12lh1-5">Finale, come già detto, prevista per il 9 novembre su campo da determinarsi. &nbsp;</span></div> <div class="imTAJustify"> </div> <div class="imTAJustify"> <span class="fs12lh1-5"><b>IL GIRONE DEL MANZANO </b>– Gruppo estremamente competitivo per i gialloblù. La prima sfida è in programma <b>venerdì 27 settembre al PalaCus</b>, casa dell’<b>Udinese Futsal</b>. L’anno scorso i bianconeri di Lucio Scuor sono stati la squadra rivelazione del campionato. Hanno chiuso il campionato al terzo posto e sono stati gli unici a infliggere una sconfitta alla corazzata delle Eagles Cividale. Il loro gioco si fondava su &nbsp;</span></div> <div class="imTAJustify"> <span class="fs12lh1-5">grande intensità ed eccellente condizione atletica. &nbsp;</span></div> <div class="imTAJustify"> </div> <div class="imTAJustify"> <span class="fs12lh1-5">Seconda giornata sabato <b>5 ottobre a Manzano</b>, contro il <b>Naonis</b>. Come il Manzano, anche il Naonis è una neo-retrocessa dalla Serie B. I pordenonesi continuano il loro percorso con mister Criscuolo e puntano a un campionato di vertice. Dalla loro una rosa di livello che l’anno scorso aveva disputato un buon girone di ritorno in Serie B. &nbsp;</span></div> <div class="imTAJustify"> </div> <div class="imTAJustify"> <span class="fs12lh1-5">Terza giornata di riposo per il Manzano, con i ragazzi di mister Asquini che torneranno in campo <b>sabato 19 ottobre, sempre in casa, contro la Gradese</b>. Quella di Grado probabilmente è una delle squadre più esperte della C. Tra i numerosi volti noti figurano gli ex <b>Teixeira</b> e <b>Fevereiro</b>. Il gruppo guidato da <b>Giuseppe Tirelli</b>, arrivato dal Turriaco, sarà un avversario ostico per tutti. &nbsp;</span></div> <div class="imTAJustify"> </div> <div class="imTAJustify"> <span class="fs12lh1-5">Ultima giornata in <b>trasferta</b> contro il <b>Pasiano di Pordenone</b>, <b>sabato 26 ottobre</b>. Il Pasiano, al terzo anno di Serie C ha puntato su mister <b>Mauro Polo Grava</b>, reduce dall’avventura nelle giovanili del Maccan Prata. L’anno scorso i pordenonesi sfiorarono la finale, perdendo solo ai calci di rigore la semifinale contro il Tarcento.</span></div><div style="clear: both;"><!-- clear floated images --></div></div><br /><br /></div>
						</article>
  </div>
</body>
</html>
