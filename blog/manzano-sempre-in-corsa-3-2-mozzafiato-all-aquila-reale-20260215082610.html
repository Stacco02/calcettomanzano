<!DOCTYPE html>
<html lang="it">
<head>
  <meta charset="utf-8">
  <title>Manzano sempre in corsa, 3-2 mozzafiato all’Aquila Reale</title>
  <meta name="viewport" content="width=device-width, initial-scale=1">
  <meta name="description" content="Vittoria al cardiopalma nella partita più bella della stagione, seggiolai avanti 2 volte, Aquila tenace, poi la zampata di De Bernardo per accorciare sulla prima posizione">
  <meta property="og:type" content="article">
  <meta property="og:title" content="Manzano sempre in corsa, 3-2 mozzafiato all’Aquila Reale">
  <meta property="og:description" content="Vittoria al cardiopalma nella partita più bella della stagione, seggiolai avanti 2 volte, Aquila tenace, poi la zampata di De Bernardo per accorciare sulla prima posizione">
  <meta property="og:image" content="https://calcettomanzano.it/images/covers/manzano-sempre-in-corsa-3-2-mozzafiato-all-aquila-reale-20260215082610.jpg?v=1771143970448">
  <meta property="og:image:secure_url" content="https://calcettomanzano.it/images/covers/manzano-sempre-in-corsa-3-2-mozzafiato-all-aquila-reale-20260215082610.jpg?v=1771143970448">
  <meta property="og:url" content="https://calcettomanzano.it/blog/manzano-sempre-in-corsa-3-2-mozzafiato-all-aquila-reale-20260215082610.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="Manzano sempre in corsa, 3-2 mozzafiato all’Aquila Reale">
  <meta name="twitter:description" content="Vittoria al cardiopalma nella partita più bella della stagione, seggiolai avanti 2 volte, Aquila tenace, poi la zampata di De Bernardo per accorciare sulla prima posizione">
  <meta name="twitter:image" content="https://calcettomanzano.it/images/covers/manzano-sempre-in-corsa-3-2-mozzafiato-all-aquila-reale-20260215082610.jpg?v=1771143970448">
  <link rel="canonical" href="https://calcettomanzano.it/blog/manzano-sempre-in-corsa-3-2-mozzafiato-all-aquila-reale-20260215082610.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Manzano sempre in corsa, 3-2 mozzafiato all’Aquila Reale</h1>
  <div class="meta">Patrick Lavaroni — 15 febbraio 2026</div>
  <div class="content">
    <img src="../images/covers/manzano-sempre-in-corsa-3-2-mozzafiato-all-aquila-reale-20260215082610.jpg" alt="Manzano sempre in corsa, 3-2 mozzafiato all’Aquila Reale" />
<p><em>Vittoria al cardiopalma nella partita più bella della stagione, seggiolai avanti 2 volte, Aquila tenace, poi la zampata di De Bernardo per accorciare sulla prima posizione</em></p>
    <p>Quarto scontro stagionale tra Manzano e Aquila Reale. Partita decisiva per le posizioni di testa, vinta dai seggiolai con un gol a un minuto dalla fine di De Bernardo. Primo tempo bello ed equilibrato, tanti interventi sia per Pozzatello che Agrizzi. Si va a riposo sul 2-1 per il Manzano. Ripresa dove l’Aquila trova il pari con Joao Pedro, poi una lunga serie di occasioni su entrambi i fronti. La partita è maschia ma corretta, godibilissima dagli spalti. Quando il pari sembra il risultato più probabile, ecco il sigillo del capitano che permette ai compagni di continuare a sognare.</p>
    <p><strong>PRIMO TEMPO</strong> – Avvio timido del Manzano con l’Aquila Reale che tiene il pallino del gioco senza confezionare palle gol clamorose. La prima occasione concreta è per i locali: De Bernardo raccoglie una respinta e trova il grande riflesso di Agrizzi sul primo palo.<br>Da lì il Manzano prende più iniziativa, con il portiere ex Udine City protagonista in più episodi: in uno in particolare salva i compagni stoppando una ripartenza solitaria dei seggiolai.<br>La squadra di mister Genna si affida spesso alle stilettate di Riboldi che prova a sorprendere Pozzatello con un rasoterra angolato quasi da centrocampo, puntuale il tuffo dell’estremo difensore.<br>Al 10’ ecco il vantaggio del Manzano: Stacco raccoglie una percussione centrale e scarica addosso ad Agrizzi da posizione decentrata, la palla resta lì con Leonardo De Giorgio che piazza il tap-in decisivo: 1-0.<br>Nel giro di un minuto il Manzano può piazzare il colpo del ko, ma la ripartenza di Valentinuzzi viene stoppata ancora da Agrizzi. La partita resta apertissima: Pozzatello piazza il miracolo in uscita su Dorbolò, poi deve capitolare su Dindo che ruba palla sulla fascia e pareggia con rasoterra piazzato e preciso: palo-gol e 1-1.<br>Il pari galvanizza l’Aquila che si fa sentire ancora con Dindo: altra uscita coraggiosa e decisiva di Pozzatello con la palla che schizza in alto e prende una traiettoria pericolosa verso la porta, provvidenziale Tancos che la toglie di testa dall’incrocio.<br>A 1’ dalla fine il duo Pozzatello-Tancos evita un altro gol su punizione. Il Manzano stringe i denti e colpisce al momento giusto. A 19 secondi dalla sirena Leonardo De Giorgio scambia bene in area e buca Agrizzi da distanza ravvicinata: si va a riposo sul 2-1 per il Manzano.</p>
    <p><strong>SECONDO TEMPO</strong> – Manzano che approccia bene e confezione diverse occasioni: ghiottissima quella di Stacco che lanciato in solitario calcia in bocca ad Agrizzi, decisivo poi in altri 2 episodi. <br>Il Manzano rischia grosso con un’ingenuità in area che porta a una punizione indiretta: la botta di Joao Pedro termina alta. Altre chance per l’Aquila, Pozzatello sempre determinante con due interventi su Zanuttini e ancora Joao Pedro. Il brasiliano si rifà al 7’ raccogliendo una respinta sulla stilettata di Besic e segnando il 2-2 in tap-in.<br>La partita entra in una fase di alto livello regalando agli spettatori una delle gare più belle e avvincenti della stagione. Tantissime occasioni alternate su entrambi i fronti. Per il Manzano due grandi interventi di Agrizzi, entrambi su Leonardo De Giorgio, il primo in spaccata ad anticipare la sua zampata, il secondo in tuffo. Occasione enorme per Genna che prova lo scavetto di prima intenzione sfiorando la traversa. I seggiolai colpiscono anche un legno sulla deviazione di un difensore ospite. Aquila pericolosissima in più momenti: Bassetti si gira sul fondo e trova la gran parata di Pozzatello, attentissimo in altre 3 occasioni, soprattutto su Zanuttini, dove piazza un altro miracolo in uscita. Pure gli ospiti scheggiano un palo su rimessa con Dindo.<br>Si va verso il pareggio quando a 1:09’ dalla fine Leonardo De Giorgio sollecita ancora Agrizzi, la respinta viene raccolta da De Bernardo che segna il 3-2 e fa esplodere il palazzetto.</p>
    <p>Una gioia immensa per il capitano, decisivo in una partita fondamentale. Il Manzano è in corsa per il titolo e recupera terreno sul Palmanova, inoltre mette 5 punti di distanza sulla 3° posizione, occupata proprio dall’Aquila. Si torna in campo sabato prossimo, trasferta sul campo del Pasiano, squadra che ha saputo crescere negli anni e che quest’anno corre per un posto ai playoff.</p>
  </div>
  <script src="/scripts/blog-share.js" defer></script>
</body>
</html>