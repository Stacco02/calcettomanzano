<!DOCTYPE html>
<html lang="it">
<head>
  <meta charset="utf-8">
  <title>Debutto amaro al CUS, l’Udinese si impone per 4-1</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>Debutto amaro al CUS, l’Udinese si impone per 4-1</h1>
  <p class="meta">Patrick Lavaroni - Addetto stampa — Domenica 29 Set 2024</p>
  <div class="content">
<div id="imBlogPost_000000084"><div data-line-height="1.5" class="lh1-5"><b class="fs12lh1-5">Manzano (UD) 28 settembre 2024</b></div><div data-line-height="1.5" class="lh1-5"><span class="fs12lh1-5"><b class="imTAJustify">Futsal </b><b class="imTAJustify">U</b><b class="imTAJustify">dinese:</b><span class="imTAJustify"> Del Mestre, Dorbolò L., Caponnetto, Di Giusto, David, Cedarmas, Cochior, Habache, Valle, Monsalve, Dorbolò M., Camarin. All: Scuor.</span> </span><div data-line-height="1.5" class="lh1-5 imTAJustify"><span class="fs12lh1-5"><b>C5 </b><b>Manzano </b><b>1988</b><b>:</b> Drago, Fabbro, Zharri, Stacco, Tancos, De Bernardo, De Giorgio, Pascale, Fusco, Costantini, Iurlaro, Cattarin. All: Asquini</span></div> <div data-line-height="1.5" class="lh1-5 imTAJustify"><span class="fs12lh1-5"><b>Reti:</b> 11 27’’ Di Giusto, 13 29’’ Dorbolò M., 15 43’’ Costantini; ripresa: 11 22’’ Di Giusto, 18 35’’ Dorbolò M.</span></div> </div><div data-line-height="1.5" class="lh1-5"><div data-line-height="1.5" class="lh1-5 imTAJustify"><span class="fs12lh1-5">Il Manzano comincia la sua nuova avventura nelle competizione regionali con una sconfitta per 4-1. L’Udinese è la perfetta espressione di questa categoria: squadra esperta, “rognosa”, che bada al sodo e difende bene il suo vantaggio. I ragazzi di <b>Asquini</b> a tratti mostrano del buon futsal, ma pagano due palle perse letali e la poca incisività sotto porta. Anche l’Udinese spreca diverse palle gol, ma nel complesso è riuscita a imporre il suo copione sulla partita.</span></div></div><div data-line-height="1.5" class="lh1-5"> <div data-line-height="1.5" class="lh1-5 imTAJustify"><span class="fs12lh1-5">Primissima occasione per il Manzano a pochi secondi dal calcio d’inizio. <b>Costantini</b> scappa a destra e mette in mezzo per <b>Fusco</b> che manca l’appuntamento col gol per pochi attimi.<br> I ritmi si assestano subito, le due squadre coprono bene il campo ed è difficile per entrambe trovare uno spiraglio. Per il Manzano ci prova il portiere <b>Cattarin</b>: ottimo lancio lungo <b>per De Bernardo</b>, chiuso in uscita da <b>Del Mestre</b>.</span></div> <div data-line-height="1.5" class="lh1-5 imTAJustify"><span class="fs12lh1-5">Il minuto che spezza gli equilibri è l’11’. Una brutta palla persa in mezzo causa la ripartenza locale di <b>Monsalve</b> e <b>Di Giusto</b>, con il secondo che sigla il vantaggio.<br> Il Manzano accusa il colpo, <b>Cattarin</b> deve salvare di piede su Valle. Il raddoppio locale arriva comunque, ancora <b>Di Giusto</b> protagonista: la sua sassata dalla sinistra si trasforma in un assist per <b>Mattia Dorbolò</b>: 2-0.</span></div><div data-line-height="1.5" class="lh1-5 imTAJustify"><span class="fs12lh1-5"> A 5 minuti dalla fine <b>Fusco</b> dà la scossa al Manzano con una palla rubata a centrocampo. Il pivot si invola centralmente e al momento giusto allarga per <b>Costantini</b>, il suo tiro angolato vale l’1-2.</span></div><div data-line-height="1.5" class="lh1-5 imTAJustify"><span class="fs12lh1-5"> Ultima occasione del primo tempo per l’Udinese: <b>Monsalve</b> divora tutto solo davanti a <b>Cattarin</b>.</span></div> <div data-line-height="1.5" class="lh1-5 imTAJustify"><span class="fs12lh1-5"><b>Nella ripresa</b> i piani del Manzano si complicano subito a causa dell’espulsione di <b>Pascale</b> per doppio giallo. I ragazzi di Asquini tengono il risultato durante i 2 minuti di inferiorità, ma rischiano tantissimo su due occasioni ghiottissime per <b>Mattia Dorbolò</b>.</span></div><div data-line-height="1.5" class="lh1-5 imTAJustify"><span class="fs12lh1-5"> La partita si mantiene equilibrata: il Manzano si spinge di più in avanti e ha due buone chance con <b>Tancos</b> e <b>De Bernardo</b>. L’Udinese difende il vantaggio giocando lungo sul pivot e attendendo gli errori ospiti. Errore che arriva all’11’ quando <b>Di Giusto</b> ruba palla a centrocampo e si invola tutto solo verso la porta, il portiere subentrato <b>Drago</b> non può nulla sul 3-1.</span></div><div data-line-height="1.5" class="lh1-5 imTAJustify"><span class="fs12lh1-5"> Nel giro di pochi minuti <b>Fusco</b> ha un’occasione analoga, ma <b>Del Mestre</b> lo blocca in uscita. <br> A 6 dalla fine il Manzano può riaprirla con il rigore procurato da <b>De Bernardo</b>, ma il tiro di <b>Costantini</b> sbatte sul palo.</span></div><div data-line-height="1.5" class="lh1-5 imTAJustify"><span class="fs12lh1-5"> Nel finale buona occasione per <b>Leonardo De Giorgio</b> su invito di <b>Fusco</b>, ottimo l’intervento di <b>Del Mestre</b>.</span></div><div data-line-height="1.5" class="lh1-5 imTAJustify"><span class="fs12lh1-5"> La gara si chiude con l’eurogol di <b>Mattia Dorbolò</b>, il quale riceva una palla lunga, si gira sull’uomo e la mette nell’angolino.</span></div> <div data-line-height="1.5" class="lh1-5 imTAJustify"><span class="fs12lh1-5">Manzano che ora non deve scoraggiarsi. La squadra è giovane ed è attesa da un percorso di crescita e lavoro. <b>Sabato prossimo</b> gara importante con il quotato <b>Naonis</b>, fermato sul 4-4 dalla rimonta della <b>Gradese</b>.</span></div></div><div style="clear: both;"><!-- clear floated images --></div></div><br /><br /></div>
						</article>
  </div>
</body>
</html>
