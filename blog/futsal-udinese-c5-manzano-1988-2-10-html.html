<!DOCTYPE html>
<html lang="it">
<head>
  <meta charset="utf-8">
  <title>FUTSAL UDINESE - C5 MANZANO 1988  2-10</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>FUTSAL UDINESE - C5 MANZANO 1988  2-10</h1>
  <p class="meta">Patrick Lavaroni - Addetto stampa — Sabato 07 Dic 2024</p>
  <div class="content">
<div id="imBlogPost_00000009E">Manzano (UD) 7 dicembre 2024<div>
	
	
	

<div class="imTAJustify">
<b><span class="fs12lh1-5">Prestazione
totale del Manzano, PalaCus espugnato per 10-2</span></b></div>
<div class="imTAJustify"><i><span class="fs12lh1-5">Seggiolai
senza freni su un parquet storico, i ragazzi di Asquini giocano alla
grande e battono la sempre ostica Udinese</span></i></div>
<div class="imTAJustify"><b><span class="fs12lh1-5">Futsal
</span></b><b><span class="fs12lh1-5">Udinese</span></b><span class="fs12lh1-5">: Camarin, Dorbolò, Mattiola, Caponnetto, Di
Giusto, David, Cedarmas, Habache, De Reggi, Valle, Monsalve,
Flaugnacco. All: Scuor.</span></div>
<div class="imTAJustify"><b><span class="fs12lh1-5">C5
</span></b><b><span class="fs12lh1-5">Manzano </span></b><b><span class="fs12lh1-5">1988</span></b><span class="fs12lh1-5">: Saro, Stacco, De Giorgio Leonardo, De
Bernardo, Iurlaro, Pascale, Fusco, Costantini, De Giorgio Lorenzo,
Cattarin, Tancos, Valentinuzzi. All: Asquini.</span></div>
<div class="imTAJustify"><b><span class="fs12lh1-5">Gol</span></b><span class="fs12lh1-5">:
1’ pt Fusco, 11’ pt Valentinuzzi, 15’ pt De Bernardo, 19’ pt
Valentinuzzi, 2’ st Di Giusto, 2’ st Costantini, 3’ st De
Bernardo, 7’ st Tancos, 13’ e 14’ st De Bernardo, 16’ st
Costantini, 19’ st Valle.</span></div>
<div class="imTAJustify"><span class="fs12lh1-5">Un
Manzano bello da vedere gioca al limite della perfezione e regola per
</span><b><span class="fs12lh1-5">10-2</span></b><span class="fs12lh1-5"> l’</span><b><span class="fs12lh1-5">Udinese</span></b><span class="fs12lh1-5">, una delle squadre più ostiche del
campionato. Primo tempo impeccabile, i seggiolai mettono in campo
intensità e gioco, arrivando alla sirena con un meritato </span><b><span class="fs12lh1-5">4-0</span></b><span class="fs12lh1-5">.
Nella ripresa i locali reagiscono subito, ma i ragazzi di Asquini
interpretano bene il momento e prendono il largo.</span><br><span class="fs12lh1-5">
Grande
prestazione dell’ex </span><b><span class="fs12lh1-5">De Bernardo</span></b><span class="fs12lh1-5"> con un poker, </span><b><span class="fs12lh1-5">Valentinuzzi</span></b><span class="fs12lh1-5">
e </span><b><span class="fs12lh1-5">Costantini</span></b><span class="fs12lh1-5"> sempre presenti in zona gol. </span><b><span class="fs12lh1-5">Fusco</span></b><span class="fs12lh1-5"> ottimo
assist-man, dietro </span><b><span class="fs12lh1-5">Tancos</span></b><span class="fs12lh1-5"> e </span><b><span class="fs12lh1-5">Cattarin</span></b><span class="fs12lh1-5"> concedono poco. In
generale buona prova di tutti i 12.</span></div>
<div class="imTAJustify"><b><span class="fs12lh1-5">PRIMO
TEMPO</span></b><span class="fs12lh1-5"> – Partenza sprint del Manzano: </span><b><span class="fs12lh1-5">De Bernardo</span></b><span class="fs12lh1-5"> riceve
un corner al limite e pesca </span><b><span class="fs12lh1-5">Fusco</span></b><span class="fs12lh1-5"> in area, il pivot viene
bloccato dal giovane portiere Camarin ma segna sulla ribattuta: 1-0.</span></div>
<div class="imTAJustify"><span class="fs12lh1-5">Manzano
padrone del campo, </span><b><span class="fs12lh1-5">Camarin</span></b><span class="fs12lh1-5"> nega due volte il raddoppio a
</span><b><span class="fs12lh1-5">Costantini</span></b><span class="fs12lh1-5"> e vola sulla punizione di </span><b><span class="fs12lh1-5">Pascale</span></b><span class="fs12lh1-5">. Primo
tiro dell’Udinese al 6’, quando </span><b><span class="fs12lh1-5">Tancos</span></b><span class="fs12lh1-5"> stoppa sulla linea
la punizione di </span><b><span class="fs12lh1-5">Caponnetto</span></b><span class="fs12lh1-5">.</span></div>
<div class="imTAJustify"><span class="fs12lh1-5">I
locali provano a prendere il controllo del gioco, ma rischiano sulla
folate di </span><b><span class="fs12lh1-5">Iurlaro</span></b><span class="fs12lh1-5">. In una di queste occasioni, il giovane 2005
passa sulla linea di fondo e mette in mezzo per </span><b><span class="fs12lh1-5">Valentinuzzi</span></b><span class="fs12lh1-5">:
2-0 Manzano.</span></div>
<div class="imTAJustify"><span class="fs12lh1-5">A
5’ dalla fine </span><b><span class="fs12lh1-5">De Reggi</span></b><span class="fs12lh1-5"> si invola solo verso </span><b><span class="fs12lh1-5">Cattarin</span></b><span class="fs12lh1-5">,
il portiere esce benissimo fuori dall’area. Sul rilancio seguente
pesca </span><b><span class="fs12lh1-5">Fusco</span></b><span class="fs12lh1-5"> alla sinistra dell’area avversaria. Il pivot
riceve la palla e di prima la mette in mezzo per l’accorrente </span><b><span class="fs12lh1-5">De
Bernardo</span></b><span class="fs12lh1-5"> che fa 3-0, finalizzando una ripartenza letale.</span></div>
<div class="imTAJustify"><span class="fs12lh1-5">La
stessa dinamica si ripete poco dopo: gran parata di Cattarin e
ripartenza immediata con Tancos e Leonardo De Giorgio che sprecano.</span></div>
<div class="imTAJustify"><span class="fs12lh1-5">Poker
del Manzano a 1’ dalla sirena: </span><b><span class="fs12lh1-5">Valentinuzzi</span></b><span class="fs12lh1-5"> guida una
ripartenza dalla fascia destra, nonostante la superiorità numerica
tiene la palla per sé e fulmina Camarin con una conclusione forte e
angolata: 4-0. </span><b><span class="fs12lh1-5">Tancos</span></b><span class="fs12lh1-5"> prova a imitarlo poco dopo ma centra il
palo. C’è spazio anche per l’Udinese: Caponnetto impegna
Cattarin in volo.</span></div>
<div class="imTAJustify"><b><span class="fs12lh1-5">SECONDO
TEMPO</span></b><span class="fs12lh1-5"> – L’Udinese prova subito a riaprirla: bella suolata di
tacco da parte di </span><b><span class="fs12lh1-5">De Reggi</span></b><span class="fs12lh1-5"> per </span><b><span class="fs12lh1-5">Di Giusto</span></b><span class="fs12lh1-5">, che entra in
area e segna l’1-4. La squadra di </span><b><span class="fs12lh1-5">Asquini</span></b><span class="fs12lh1-5"> non si scompone e
interpreta bene la gara. L’Udinese è costretta a impostare e
fatica a sfruttare il gioco sul pivot e le ripartenze letali. Anzi è
il Manzano a fare male in contropiede: al 2’ </span><b><span class="fs12lh1-5">Fusco</span></b><span class="fs12lh1-5"> sfonda in
ripartenza e duetta con </span><b><span class="fs12lh1-5">Costantini</span></b><span class="fs12lh1-5"> che fa 5-1. Sesto gol
immediato a cura di </span><b><span class="fs12lh1-5">De Bernardo</span></b><span class="fs12lh1-5"> che da fuori, complice una
deviazione, supera Camarin.</span><br><span class="fs12lh1-5">
Il tabellino delle occasioni pende
dalla parte del Manzano, chance enormi per </span><b><span class="fs12lh1-5">Costantini</span></b><span class="fs12lh1-5"> e
</span><b><span class="fs12lh1-5">Pascale</span></b><span class="fs12lh1-5"> su invito di </span><b><span class="fs12lh1-5">Leonardo De Giorgio</span></b><span class="fs12lh1-5"> e </span><b><span class="fs12lh1-5">Iurlaro</span></b><span class="fs12lh1-5">.
Dietro </span><b><span class="fs12lh1-5">Cattarin</span></b><span class="fs12lh1-5"> fa sempre il suo, come quando blocca Valle.</span></div>
<div class="imTAJustify"><span class="fs12lh1-5">La
serata è buona anche sui tiri dalla distanza: </span><b><span class="fs12lh1-5">Tancos</span></b><span class="fs12lh1-5"> fa 7-1
con una rasoiata angolata al termine di un buon giro palla. Ottimo </span><b><span class="fs12lh1-5">De
Bernardo</span></b><span class="fs12lh1-5"> che trova due gol da fuori ravvicinati: un gran tiro
dopo una finta e un preciso colpo da biliardo per il parziale di
9-1.</span><br><span class="fs12lh1-5">
Il decimo centro arriva a 4’ dalla fine: </span><b><span class="fs12lh1-5">Fusco</span></b><span class="fs12lh1-5">
riceve da Cattarin e mette in mezzo per </span><b><span class="fs12lh1-5">Costantini</span></b><span class="fs12lh1-5">, preciso e
angolato. Doppietta anche per il numero 10 e terzo assist di giornata
per l’ex Azzurra.</span></div>
<div class="imTAJustify"><span class="fs12lh1-5">Nel
finale gol della bandiera dell’Udinese con </span><b><span class="fs12lh1-5">Valle</span></b><span class="fs12lh1-5"> che buca il
primo palo.</span></div>
<div class="imTAJustify"><span class="fs12lh1-5">Manzano
ora atteso da una prova difficilissima, sabato prossimo si va ancora
in trasferta a </span><b><span class="fs12lh1-5">Palmanova</span></b><span class="fs12lh1-5">. Gli amaranto sono i detentori della
coppa, vincitori dei playoff regionali della scorsa stagione grazie a
un roster attrezzatissimo. Quest’anno partono con una forte
penalizzazione, per cui avranno fame di punti.</span></div></div>
  </div>
</body>
</html>
