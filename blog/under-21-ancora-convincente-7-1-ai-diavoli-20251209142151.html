<!DOCTYPE html>
<html lang="it">
<head>
  <meta charset="utf-8">
  <title>Under 21 ancora convincente, 7-1 ai Diavoli</title>
  <meta name="viewport" content="width=device-width, initial-scale=1">
  <meta name="description" content="Partita mai in discussione, ora i giovani seggiolai si preparano a 2 big match in casa">
  <meta property="og:type" content="article">
  <meta property="og:title" content="Under 21 ancora convincente, 7-1 ai Diavoli">
  <meta property="og:description" content="Partita mai in discussione, ora i giovani seggiolai si preparano a 2 big match in casa">
  <meta property="og:image" content="https://calcettomanzano.it/images/ArticoloNofoto2.jpeg?v=1765290111535">
  <meta property="og:url" content="https://calcettomanzano.it/blog/under-21-ancora-convincente-7-1-ai-diavoli-20251209142151.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="Under 21 ancora convincente, 7-1 ai Diavoli">
  <meta name="twitter:description" content="Partita mai in discussione, ora i giovani seggiolai si preparano a 2 big match in casa">
  <meta name="twitter:image" content="https://calcettomanzano.it/images/ArticoloNofoto2.jpeg?v=1765290111535">
  <link rel="canonical" href="https://calcettomanzano.it/blog/under-21-ancora-convincente-7-1-ai-diavoli-20251209142151.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Under 21 ancora convincente, 7-1 ai Diavoli</h1>
  <div class="meta">Patrick Lavaroni — 9 dicembre 2025</div>
  <div class="content">
    <img src="../images/ArticoloNofoto2.jpeg" alt="Under 21 ancora convincente, 7-1 ai Diavoli" />
<p><em>Partita mai in discussione, ora i giovani seggiolai si preparano a 2 big match in casa</em></p>
    <p>Il Manzano Under 21 archivia la pratica Union Diavoli C5 senza particolari problemi, regolando la compagine patavina con un netto 7-1. Sul tabellino dei marcatori spiccano le doppiette di Klejdi Zharri, Avitabile e Zenjili. In generale buona prova di tutta la squadra che tiene in mano il match dall’inizio alla fine.</p>
    <p>PRIMO TEMPO – Manzano subito avanti grazie a Klejdi Zharri che acciuffa una palla persa sulla fascia e la mette sotto alle gambe del portiere. Zraidi si mangia il raddoppio quando spara a lato una ribattuta con la porta spalancata. Il Manzano fa 2-0 comunque grazie a capitan Avitabile e poi cala il tris a metà della prima frazione. Romanut ben imbucato viene chiuso dal portiere, la palla schizza sul lato dove Zenjili trova la porta in ribattuta con un diagonale chirurgico.<br>Il poker arriva a 9’ dalla sirena e porta la firma di Bon, liberato da un lancio lungo. La quita rete nasce da Romanut, bravo a difendere palla dal limite e a scaricarla alle spalle per l’accorrente Zenjili che la mette di potenza sotto l’incrocio.</p>
    <p>SECONDO TEMPO – La seconda frazione non cambia copione. La superiorità tecnica permette ai seggiolai di farla da padrone: grande imbucata di Zraidi per Avitabile che si invola in solitaria verso la porta, gran botta imparabile per il 6-0. Arriva subito anche il 7° centro, secondo assist di Zraidi che lavora bene sulla fascia e la mette in mezzo per Klejdi Zharri, gioco di gambe per mettere a sedere il portiere e 7-0.<br>L’Union Diavoli segna il gol della bandiera col tiro al volo di Scantamburlo. Per il resto la partita scorre via tra nervosismo (un’espulsione e un parapiglia nel finale causato dagli ospiti) e altre azioni del Manzano, i più pericolosi sono Zenjili, Polimeni e Romanut.<br>La squadra di Piani si mantiene nel gruppo di testa, prossimo appuntamento sabato 13 dicembre per il big match in casa contro il Sanve Mille, che segue i manzanesi (quarti in classifica) a -1. Fischio d’inizio alle 19.00 al Palazzetto di Manzano. Il sabato seguente altra partita di cartello in casa contro il Celtic Verona, l’ultima giornata del girone d’andata prima della sosta.</p>
  </div>
  <script src="/scripts/blog-share.js" defer></script>
</body>
</html>