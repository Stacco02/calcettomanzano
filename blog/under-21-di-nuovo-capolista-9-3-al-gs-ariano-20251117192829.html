<!DOCTYPE html>
<html lang="it">
<head>
  <meta charset="utf-8">
  <title>Under 21 di nuovo capolista, 9-3 al GS Ariano</title>
  <meta name="viewport" content="width=device-width, initial-scale=1">
  <meta name="description" content="Poker di Khayari, doppiette di Polimeni e Bon, e acuto di Avitabile. Una squadra ai ranghi ridotti piega il giovane Ariano e si prepara al big match col Miti">
  <meta property="og:type" content="article">
  <meta property="og:title" content="Under 21 di nuovo capolista, 9-3 al GS Ariano">
  <meta property="og:description" content="Poker di Khayari, doppiette di Polimeni e Bon, e acuto di Avitabile. Una squadra ai ranghi ridotti piega il giovane Ariano e si prepara al big match col Miti">
  <meta property="og:image" content="https://calcettomanzano.staccoa.it/images/ArticoloNofoto.jpeg">
  <meta property="og:url" content="https://calcettomanzano.staccoa.it/blog/under-21-di-nuovo-capolista-9-3-al-gs-ariano-20251117192829.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="Under 21 di nuovo capolista, 9-3 al GS Ariano">
  <meta name="twitter:description" content="Poker di Khayari, doppiette di Polimeni e Bon, e acuto di Avitabile. Una squadra ai ranghi ridotti piega il giovane Ariano e si prepara al big match col Miti">
  <meta name="twitter:image" content="https://calcettomanzano.staccoa.it/images/ArticoloNofoto.jpeg">
  <link rel="canonical" href="https://calcettomanzano.staccoa.it/blog/under-21-di-nuovo-capolista-9-3-al-gs-ariano-20251117192829.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Under 21 di nuovo capolista, 9-3 al GS Ariano</h1>
  <div class="meta">Patrick Lavaroni (col contributo di Dino Nadalutti) — 17 novembre 2025</div>
  <div class="content">
<p><em>Poker di Khayari, doppiette di Polimeni e Bon, e acuto di Avitabile. Una squadra ai ranghi ridotti piega il giovane Ariano e si prepara al big match col Miti</em></p>
    <p><strong>GS Ariano C5:</strong> Montini, Cattin, Bergamin Federico, Mirimin, Bergamin Matteo, Pericoli, Pasquali, Casalicchio ©, Lipari, Lodo. All: Savioli</p>
    <p><strong>C5 Manzano 1988:</strong> Fedrigo, Persolja, Avitabile ©, Romanut, Bon, Polimeni, Zraidi, Khayari. All: Piani</p>
    <p><strong>Gol</strong> - primo tempo: Polimeni, Pericoli, Bon, Khayari, Cattin; ripresa: Polimeni, Avitabile, Khayari, Bon, Khayari, Khayari.</p>
    <p>Il Manzano U21 si riprende la testa della classifica facendo valere i pronostici e battendo <strong>9-3</strong> il <strong>Gruppo Sportivo Ariano</strong> fanalino di coda. La squadra di <strong>Piani</strong> affronta un avversario zeppo di giovani (4 classe 2009 in lista, oltre al portiere titolare classe 2010), ma lo fa con una rosa ridotta all’osso, visti i soli 8 giocatori che sono partiti alla volta della provincia di Rovigo. Ne esce una partita dove la differenza di qualità è stata evidente, anche se i giovani seggiolai hanno dovuto stringere i denti a cavallo dei due tempi. Sugli scudi <strong>Khayari</strong> con un poker, oltre alle doppiette di <strong>Polimeni</strong> e <strong>Bon.</strong></p>
    <p><strong>PRIMO TEMPO</strong> – Il Manzano inizia la partita inizia col piglio giusto, trovando il vantaggio già al 3' grazie al missile di <strong>Polimeni</strong> sotto l’incrocio. <br>I friulani sfiorano il raddoppio in più occasioni ma incassano il pareggio alla prima chance dei padroni di casa. Protagonista <strong>Pericoli</strong> che controlla bene un lancio dalle retrovie e da posizione quasi centrale scarica un sinistro che sbatte sul palo e finisce in gol. <br>Il pareggio dura due minuti: il sigillo è di <strong>Bon</strong> che trafigge il giovanissimo <strong>Montini</strong> con una conclusione sul primo palo. <br>Al 25' terza rete del Manzano a firma <strong>Khayari</strong> con un tiro da fuori. <br>Il campo è piccolissimo (appena 29 metri per 16) e gioca un brutto scherzo al Manzano: una palla persa al 30' causa una ripartenza locale. Capitan <strong>Casalicchio</strong> conclude, <strong>Fedrigo</strong> respinge coi piedi e poi piazza il miracolo sulla prima ribattuta di Cattin; la palla rimane lì ancora per <strong>Cattin</strong> che questa volta non sbaglia. Si va alla sirena sul 2-3 per gli ospiti.</p>
    <p><strong>SECONDO TEMPO</strong> – Inizio di ripresa parecchio negativo per il Manzano che sbaglia tanto in fase di impostazione. Il GS Ariano sfiora ripetutamente il pari in almeno 5 occasioni. Molto attento e sicuro <strong>Fedrigo</strong> in 2 episodi. <br>Il momento è difficile ma i seggiolai riescono comunque a trovare tre reti che archiviano la gara. Le firme sono di <strong>Polimeni,</strong> del capitano <strong>Avitabile</strong> e di Khayari. <br>Mister Savioli chiama il time-out per i veneti, ma al ritorno in campo il Manzano arrotonda ulteriormente grazie ancora a Khayari e a <strong>Bon,</strong> che chiude sul secondo palo un’ottima ripartenza. <br>Nel finale le reti per i padroni di casa di <strong>Pericoli</strong> e al 31', per il Manzano, ancora <strong>Khayari</strong> che con un gran tiro da fuori che piega la mano del portiere e timbra il poker personale.</p>
    <p>Il Manzano approfitta dei pareggi di <strong>Miane</strong> e <strong>Mirano,</strong> oltre che della sconfitta del <strong>Sanve Mille,</strong> e balza in testa alla classifica a quota 18. Il cammino degli under vede 6 vittorie in 8 partite. Un campionato che vede un folto gruppo di testa con le prime 4 squadre raccolte in 3 punti. Prossimo appuntamento <strong>sabato 22 novembre,</strong> a <strong>Manzano,</strong> contro il <strong>Miti Vicinalis</strong> alle <strong>19.00</strong> (dopo la gara della prima squadra). La squadra di Vazzola è un avversario storico che ha più volte partecipato al campionato U19. I biancorossi stanno disputando un buon torneo (6° a quota 13)  e nell’ultimo turno hanno saputo fermare sul 2-2 la corazzata Miane.</p>
  </div>
</body>
</html>