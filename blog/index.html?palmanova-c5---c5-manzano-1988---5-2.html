<!DOCTYPE html>
<html lang="it">
<head>
  <meta charset="utf-8">
  <title>PALMANOVA C5 - C5 MANZANO 1988   5-2</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>PALMANOVA C5 - C5 MANZANO 1988   5-2</h1>
  <p class="meta">Patrick Lavaroni - Addetto stampa — Domenica 15 Dic 2024</p>
  <div class="content">
<div id="imBlogPost_0000000A3"><div class="imTAJustify"><b><span class="fs12lh1-5">Manzano (UD) 15 dicembre 2024</span></b></div><div class="imTAJustify"> <b><span class="fs12lh1-5">Palmanova più forte, il Manzano perde 5-2</span></b></div> <div class="imTAJustify"><i><span class="fs12lh1-5">Sconfitta meritata per gli orange, sono mancati coraggio in attacco e lucidità</span></i></div> <div class="imTAJustify"><b><span class="fs12lh1-5">Palmanova C5</span></b><span class="fs12lh1-5">: Kikelj, Randelovic, Znidarcic, Sestili Federico, Gashi, Simonic, Sestili Francesco, Pozzatello, Rovere, Contin, Vicenzino, Sovdat. All: Bozic</span></div> <div class="imTAJustify"><b><span class="fs12lh1-5">C5 Manzano 1988</span></b><span class="fs12lh1-5">: Drago, Stacco, De Giorgio Leonardo, De Bernardo, Iurlaro, Valentinuzzi, Fusco, Costantini, Cattarin, Tancos, Avitabile, Fabbro. All: Asquini.</span></div> <div class="imTAJustify"><b><span class="fs12lh1-5">Gol</span></b><span class="fs12lh1-5">: 9’ pt Znidarcic, 14’ pt Simonic, 20’ pt Znidarcic, 3’ st Francesco Sestili, 8’ st Stacco, 9’ st Contin, 20’ st De Bernardo.</span></div> <div class="imTAJustify"><span class="fs12lh1-5">Il Palmanova batte il Manzano con merito. Gli amaranto di mister </span><b><span class="fs12lh1-5">Bozic</span></b> si dimostrano superiori e conducono la gara senza problemi. Manzano troppo timoroso nel primo tempo e sotto per 3-0 all'intervallo. Nella ripresa i ragazzi di <b><span class="fs12lh1-5">Asquini</span></b><span class="fs12lh1-5"> ci mettono orgoglio e grinta, ma senza spostare gli equilibri. Anche l’ingresso del portiere di movimento non cambia il copione, </span><b><span class="fs12lh1-5">5-2 il risultato finale.</span></b></div> <div class="imTAJustify"><b><span class="fs12lh1-5">PRIMO TEMPO</span></b><span class="fs12lh1-5"> – Il Palmanova esprime la sua qualità sin dai primi minuti. Il Manzano si chiude con ordine, Costantini e De Bernardo tolgono le castagne dal fuoco con diverse coperture difensive, tanto lavoro anche per Cattarin tra i pali.</span></div> <div class="imTAJustify"><span class="fs12lh1-5">In fase offensiva manca lo spunto, la chance più nitida del Manzano è un rimorchio che </span><b><span class="fs12lh1-5">Costantini</span></b><span class="fs12lh1-5"> manda alto dal limite. &nbsp;La squadra di Asquini rimane sull’attenti e incassa anche una traversa.</span></div> <div class="imTAJustify"><span class="fs12lh1-5">Meritato vantaggio amaranto al 9’: </span><b><span class="fs12lh1-5">Znidarcic</span></b><span class="fs12lh1-5"> riceve palla poco oltre il centrocampo, si libera la traiettoria verso lo specchio e calcia rasoterra bucando Cattarin: 1-0. </span><br><span class="fs12lh1-5"> </span><b><span class="fs12lh1-5">De Bernardo</span></b><span class="fs12lh1-5"> prova a scuotere i suoi: prima occasione in cui calcia alto di poco su rimessa laterale, poi propone una bella imbucata per </span><b><span class="fs12lh1-5">Costantini</span></b><span class="fs12lh1-5"> che spreca davanti a </span><b><span class="fs12lh1-5">Pozzatello</span></b><span class="fs12lh1-5">.</span><br><span class="fs12lh1-5"> </span><b><span class="fs12lh1-5">Cattarin</span></b><span class="fs12lh1-5"> tiene i suoi in partita con un miracolo di corpo su </span><b><span class="fs12lh1-5">Francesco Sestili</span></b><span class="fs12lh1-5"> che aveva raccolto un palo ribattuto del fratello </span><b><span class="fs12lh1-5">Federico</span></b><span class="fs12lh1-5">. Il capitano manzanese deve capitolare poco dopo sulla girata in area di </span><b><span class="fs12lh1-5">Simonic</span></b><span class="fs12lh1-5">, che sfrutta una mancata copertura: 2-0.</span><br><span class="fs12lh1-5"> I padroni di casa hanno il pieno controllo della gara: gli anticipi difensivi di Fusco e Stacco evitano il peggio, Cattarin vola su Francesco Sestili e vede la traversa tremare sull’ennesimo tiro di Znidarcic.</span></div> <div class="imTAJustify"><span class="fs12lh1-5">Negli ultimi minuti gli orange confezionano un paio di situazioni pericolose ma incassano il 3-0 in ripartenza. </span><b><span class="fs12lh1-5">Znidarcic</span></b><span class="fs12lh1-5"> sfonda sulla sinistra e mette la palla forte e tesa sul secondo palo, trovando il gol senza che nessun compagno debba fare il tap-in.</span></div> <div class="imTAJustify"><b><span class="fs12lh1-5">SECONDO TEMPO –</span></b><span class="fs12lh1-5"> Nella ripresa il Palmanova va subito a +4 grazie a un bella imbucata per </span><b><span class="fs12lh1-5">Francesco Sestili</span></b><span class="fs12lh1-5"> che supera il subentrato Drago.</span></div> <div class="imTAJustify"><span class="fs12lh1-5">All’8’ </span><b><span class="fs12lh1-5">Tancos</span></b><span class="fs12lh1-5"> cerca la porta su rimessa laterale, la palla resta in area dove </span><b><span class="fs12lh1-5">Valentinuzzi</span></b><span class="fs12lh1-5"> la tiene con pazienza e la scarica al momento giusto per </span><b><span class="fs12lh1-5">Stacco</span></b><span class="fs12lh1-5">: 1-4.</span><br><span class="fs12lh1-5"> Il gol galvanizza il Manzano che gioca con foga e cattiveria, anche se manca la lucidità. Una chiara dimostrazione arriva un minuto dopo il gol segnato, quando </span><b><span class="fs12lh1-5">Sovdat</span></b><span class="fs12lh1-5"> ruba una palla letale e serve </span><b><span class="fs12lh1-5">Contin</span></b><span class="fs12lh1-5"> che fa 5-1.</span></div> <div class="imTAJustify"><span class="fs12lh1-5">Gli orange si affidano a delle ripartenze in campo aperto, ma sbattono sulle uscite puntuali dell’ex </span><b><span class="fs12lh1-5">Rovere</span></b><span class="fs12lh1-5">. Grossa occasione per </span><b><span class="fs12lh1-5">Fusco</span></b><span class="fs12lh1-5"> che riceve in area e calcia alto, invece di servire Costantini solo in mezzo.</span></div> <div class="imTAJustify"><span class="fs12lh1-5">Mister </span><b><span class="fs12lh1-5">Asquini</span></b><span class="fs12lh1-5"> si gioca la carta del portiere di movimento ma la manovra è troppo lenta e non riesce a impensierire gli amaranto. Arriva comunque un’occasione per Costantini che calcia fuori con la porta semivuota e il gol del 2-5 di </span><b><span class="fs12lh1-5">De Bernardo</span></b><span class="fs12lh1-5"> che la mette sotto le gambe di Rovere su invito di </span><b><span class="fs12lh1-5">De Giorgio</span></b><span class="fs12lh1-5">.</span></div> <div class="imTAJustify"><span class="fs12lh1-5">Ultima occasione della gara con </span><b><span class="fs12lh1-5">Contin</span></b><span class="fs12lh1-5"> che centra la traversa della porta vuota dalla distanza.</span></div> <div class="imTAJustify"><span class="fs12lh1-5"><br></span></div><div class="imTAJustify"><span class="fs12lh1-5">Prima sconfitta in campionato per il Manzano. Palmanova più forte con un quintetto dove tutti i giocatori girano velocemente la palla e possono andare in porta con una giocata. Prossima partita in casa contro il </span><b><span class="fs12lh1-5">Pasiano</span></b><span class="fs12lh1-5"> prima della sosta natalizia. I pordenonesi sono fermi al palo, ma (tranne che col Lignano) hanno sempre perso di misura, e in Coppa hanno fatto sudare la qualificazione al Manzano.</span></div>
  </div>
</body>
</html>
