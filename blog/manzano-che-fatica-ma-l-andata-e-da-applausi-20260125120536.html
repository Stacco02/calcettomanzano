<!DOCTYPE html>
<html lang="it">
<head>
  <meta charset="utf-8">
  <title>Manzano che fatica, ma l’andata è da applausi</title>
  <meta name="viewport" content="width=device-width, initial-scale=1">
  <meta name="description" content="Seggiolai con le polveri bagnate, servono la doppietta di Fusco e un paio di miracoli di Pozzatello per superare l’Udinese. Chiusa l’andata con 8 vittorie in 9 partite">
  <meta property="og:type" content="article">
  <meta property="og:title" content="Manzano che fatica, ma l’andata è da applausi">
  <meta property="og:description" content="Seggiolai con le polveri bagnate, servono la doppietta di Fusco e un paio di miracoli di Pozzatello per superare l’Udinese. Chiusa l’andata con 8 vittorie in 9 partite">
  <meta property="og:image" content="https://calcettomanzano.it/images/covers/manzano-che-fatica-ma-l-andata-e-da-applausi-20260125120536.jpg?v=1769342736563">
  <meta property="og:url" content="https://calcettomanzano.it/blog/manzano-che-fatica-ma-l-andata-e-da-applausi-20260125120536.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="Manzano che fatica, ma l’andata è da applausi">
  <meta name="twitter:description" content="Seggiolai con le polveri bagnate, servono la doppietta di Fusco e un paio di miracoli di Pozzatello per superare l’Udinese. Chiusa l’andata con 8 vittorie in 9 partite">
  <meta name="twitter:image" content="https://calcettomanzano.it/images/covers/manzano-che-fatica-ma-l-andata-e-da-applausi-20260125120536.jpg?v=1769342736563">
  <link rel="canonical" href="https://calcettomanzano.it/blog/manzano-che-fatica-ma-l-andata-e-da-applausi-20260125120536.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Manzano che fatica, ma l’andata è da applausi</h1>
  <div class="meta">Patrick Lavaroni — 25 gennaio 2026</div>
  <div class="content">
    <img src="../images/covers/manzano-che-fatica-ma-l-andata-e-da-applausi-20260125120536.jpg" alt="Manzano che fatica, ma l’andata è da applausi" />
<p><em>Seggiolai con le polveri bagnate, servono la doppietta di Fusco e un paio di miracoli di Pozzatello per superare l’Udinese. Chiusa l’andata con 8 vittorie in 9 partite</em></p>
    <p><strong>Gol:</strong> 2’ st e 5’ st Fusco</p>
    <p>Il Manzano chiude il girone d’andata con una prova opaca. La vittoria sull’Udinese Futsal ultima in classifica arriva con tanta fatica. Primo tempo incolore, dove la fase offensiva dei seggiolai pecca di cattiveria e fame. L’Udinese rischia il clamoroso vantaggio, ma ci pensa Pozzatello a salvare i suoi con un miracolo. Nella ripresa decisiva la doppietta di Fusco, ma per il resto la prova resta rivedibile.<br>Ad ogni modo l bilancio del girone d’andata sorride, squadra seconda in classifica con 8 vittorie in 9 partite e la miglior difesa.</p>
    <p><strong>PRIMO TEMPO</strong> – L’Udinese schiera da subito i due nuovi innesti provenienti dalle Eagles, il rientrante Di Giusto e l’esperto Murillo. Il quintetto di Scuor difende basso provando a pungere in ripartenza. Manzano che tiene il pallino del gioco ma che risulta poco incisivo negli ultimi metri. Le occasioni latitano, la prima chance arriva al 3’: bella palla in profondità di Fusco per Iurlaro che manda fuori di poco.<br>Il tempo scorre veloce e il Manzano pecca di convinzione e cattiveria per vincere i duelli decisivi. La seconda palla gol degna di nota arriva solo all’8’: Varutti respinge di piedi il rasoterra di Leonardo De Giorgio dalla distanza.<br>La prima chance concreta del match arriva al 10’ ed è per l’Udinese. Cochior riparte su un errore offensivo del Manzano e sollecita Pozzatello sul suo palo, palla che rimbalza in  mezzo per il tap-in di Guerbas che sbatte sul clamoroso miracolo di Pozzatello.<br>Sudori freddi per la squadra di casa che rivive i fantasmi dello 0-0 in Coppa e non riesce a fare gol. Tre le occasioni degne di nota nel finale: Iurlaro libera il tiro al volo ma trova il gran tuffo di Varutti. Due palle gol anche per De Bernardo, stoppato ancora dal portiere udinese.</p>
    <p><strong>SECONDO TEMPO</strong> – Il Manzano rientra male in campo e rischia subito grosso sulla rimessa di Di Giusto, decisivo ancora Pozzatello che anticipa il possibile tap-in di Cochior. L’inizio è negativo ma nel giro di qualche minuto la strigliata del duo Sironi-Movio inizia ad avere effetto sui seggiolai. Fusco allarga per Klejdi Zharri che gliela ridà in mezza di prima smarcandolo, il pivot si trovo a tu per tu con Varutti e lo supera con una botta nel sette: 1-0:<br>Raddoppio al 6’: Stacco premia la corsa di Leonardo De Giorgio sulla fascia, il numero 7 mette una palla forte e tesa in mezzo che buca l’intervento di Varutti, finendo preda di Fusco che deve solo appoggiare: 2-0.<br>Ci si aspetterebbe una gara in discesa ma il Manzano torna a essere confuso in fase offensiva e non ammazza definitivamente la partita. Al contrario l’Udinese regge e prova a pungere: Pozzatello sempre attento, soprattutto nell’ultima occasione, quando il suo tocco è decisivo per deviare l’imbucata di Di Giusto e mantenere il clean sheet.</p>
    <p>Ora due settimane di pausa prima del girone di ritorno. Si ricomincia dal big match contro l’Aquila Reale terza in classifica, in arrivo a Manzano sabato 14 febbraio.</p>
  </div>
  <script src="/scripts/blog-share.js" defer></script>
</body>
</html>