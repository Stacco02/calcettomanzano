<!DOCTYPE html>
<html lang="it">
<head>
  <meta charset="utf-8">
  <title>NAONIS FUTSAL - C5 MANZANO 1988  4-2</title>
  <meta name="viewport" content="width=device-width, initial-scale=1">
  <style>body{font-family:system-ui,-apple-system,Segoe UI,Roboto,Ubuntu,Cantarell,Noto Sans,sans-serif;max-width:820px;margin:2rem auto;padding:0 1rem;line-height:1.6}h1{line-height:1.25;margin:0 0 .25rem}p.meta{color:#555;margin:.25rem 0 1.25rem;font-size:.95rem}.content img{max-width:100%;height:auto}</style>
</head>
<body>
  <h1>NAONIS FUTSAL - C5 MANZANO 1988  4-2</h1>
  <p class="meta">Patrick Lavaroni - Addetto stampa — Domenica 06 Apr 2025</p>
  <div class="content">
<div id="imBlogPost_0000000C3"><div><span class="fs12lh1-5"><b>Manzano (UD) 6 aprile 2025</b></span></div><div> 	 	 	 &nbsp;<div class="imTAJustify"> <b><span class="fs12lh1-5">Manzano eliminato dai playoff, passa il Naonis per 4-2</span></b></div> <div class="imTAJustify"><i><span class="fs12lh1-5">La stagione si chiude nelle semifinali della post season, letale il primo tempo regalato. Nella ripresa la lotta è accesa ma non basta</span></i></div> <div class="imTAJustify"><b><span class="fs12lh1-5">Naonis </span></b><b><span class="fs12lh1-5">Futsal</span></b><span class="fs12lh1-5">: Verdicchio, Piccin, Rosset, Casucci, Oshafi, Paquola, Moras, Measso, Serraino, Barberi, Morassi. Allenatore Criscuolo.</span></div> <div class="imTAJustify"><b><span class="fs12lh1-5">C5 </span></b><b><span class="fs12lh1-5">Manzano </span></b><b><span class="fs12lh1-5">1988</span></b><span class="fs12lh1-5">: Saro, Genna, De Giorgio Leonardo, Iurlaro, Pascale, Fusco, Costantini, De Giorgio Lorenzo, Cattarin, Tancos, Valentinuzzi, Fabbro. Allenatore Asquini.</span></div> <div class="imTAJustify"><b><span class="fs12lh1-5">Gol</span></b><span class="fs12lh1-5">: 8’ pt Measso, 12’ pt Serraino, 3’ st autogol Rosset, 18’ st Moras, 19’ st Costantini, 20’ st Serraino.</span></div><div class="imTAJustify"><span class="fs12lh1-5"><br></span></div> <div class="imTAJustify"><span class="fs12lh1-5">Termina qui la stagione del Manzano, eliminato nella semifinale playoff dal Naonis. Un primo tempo giocato sotto ritmo, favorendo il gioco dei pordenonesi che si coprono bene e colpiscono sugli errori avversari, portandosi sul 2-0. Troppo inconsistente l’attacco del Manzano per portare pericoli dalle parti di </span><b><span class="fs12lh1-5">Morassi</span></b><span class="fs12lh1-5">. Nella ripresa gli orange entrano con un altro piglio e accorciano subito. La partita rimane in bilico sul 2-1 fino al 18’ quando </span><b><span class="fs12lh1-5">Moras</span></b><span class="fs12lh1-5"> riporta i suoi a +2 con un libero. Il Manzano perde due uomini per espulsione ma accorcia ancora sul 3-2. Ci pensa infine </span><b><span class="fs12lh1-5">Serraino</span></b><span class="fs12lh1-5"> a siglare il poker della sicurezza per il Naonis.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">PRIMO TEMPO</span></b><span class="fs12lh1-5"> – Partita bloccata fin da subito con le squadre che si studiano. Nei primi 7’ non si vedono occasioni degne di nota, solo </span><b><span class="fs12lh1-5">Genna</span></b><span class="fs12lh1-5"> sfiora la traversa con un tiro alto di poco. Il Naonis tiene bene la difesa e quando può agisce con </span><b><span class="fs12lh1-5">Morassi</span></b><span class="fs12lh1-5"> fuori dai pali come 5° uomo. All’8’ il Naonis trova il vantaggio con il primo acuto offensivo degno di nota. </span><b><span class="fs12lh1-5">Measso</span></b><span class="fs12lh1-5"> sfonda sulla fascia e si accentra, dal limite calcia basso e angolato: 1-0.</span><br><span class="fs12lh1-5"> Il Manzano prova a svegliarsi: Genna recupera dal limite e allunga per </span><b><span class="fs12lh1-5">Valentinuzzi</span></b><span class="fs12lh1-5">, il suo rasoterra termina fuori di poco. La partita continua ad essere lenta e bloccata. Il Naonis impone il suo ritmo basso e sfrutta con saggezza le rimesse in gioco e i calci piazzati per posizionare bene la squadra e prendere fiato. Il Manzano fatica a creare occasioni pericolose e non riesce a imporre la sua intensità. Al 12’ il Naonis colpisce ancora: </span><b><span class="fs12lh1-5">Serraino</span></b><span class="fs12lh1-5"> si fionda su una palla gestita male in difesa e parte in solitaria verso Cattarin: arriva il 2-0 con uno scavetto. </span><b><span class="fs12lh1-5">Iurlaro</span></b><span class="fs12lh1-5"> risponde girandosi in area su Measso, provvidenziale la deviazione del difensore. Buona occasione in ripartenza per </span><b><span class="fs12lh1-5">Costantini</span></b><span class="fs12lh1-5"> che serve </span><b><span class="fs12lh1-5">Fusco</span></b><span class="fs12lh1-5"> forse troppo tardi, dando a Morassi il tempo per chiudergli lo specchio. I seggiolai provano a sfruttare la fisicità di Fusco in area, ben arginato dalla difesa neroverde e da </span><b><span class="fs12lh1-5">Morassi</span></b><span class="fs12lh1-5">. Ultima occasione con la punizione di Costantini, ben parata dal portiere.</span></div> <div class="imTAJustify"><b><span class="fs12lh1-5"><br></span></b></div><div class="imTAJustify"><b><span class="fs12lh1-5">SECONDO TEMPO</span></b><span class="fs12lh1-5"> - &nbsp;Nella ripresa il Manzano si prende qualche rischio in più e la scelta sembra pagare. </span><b><span class="fs12lh1-5">Costantini</span></b><span class="fs12lh1-5"> ci prova da fuori e colpisce il palo. Al 3’ </span><b><span class="fs12lh1-5">Leonardo De Giorgio</span></b><span class="fs12lh1-5"> riceve da fuori e calcia in area, la deviazione di </span><b><span class="fs12lh1-5">Rosset</span></b><span class="fs12lh1-5"> causa un’autorete: 1-2 e partita riaperta. La squadra di Asquini prende fiducia e spinge: Valentinuzzi e Leonardo De Giorgio sollecitano più volte un attento Morassi. Dall’altra parte il Naonis prova a pungere in ripartenza, soprattutto con </span><b><span class="fs12lh1-5">Oshafi</span></b><span class="fs12lh1-5">, il quale sfrutta una mancata copertura per scaricare su Serraino: tiro alto. Sempre Oshafi ci prova poco dopo con una deviazione che finisce sul palo. </span><b><span class="fs12lh1-5">Cattarin</span></b><span class="fs12lh1-5"> poi è bravo a innescare subito </span><b><span class="fs12lh1-5">Fusco</span></b><span class="fs12lh1-5"> in ripartenza, l’ex Azzurra arriva fino nei pressi dell’area avversaria dove Morassi lo blocca in distensione. A 4’ dalla fine </span><b><span class="fs12lh1-5">Fusco</span></b><span class="fs12lh1-5"> recupera palla con la porta avversaria vuota (il Naonis stava provando a costruire con il 5° uomo) e calcia, provvidenziale </span><b><span class="fs12lh1-5">Morassi</span></b><span class="fs12lh1-5"> che rientra in area e salva in scivolata. </span><span class="fs12lh1-5">Manca sempre meno e il Manzano deve segnare. I nervi iniziano a saltare e </span><b><span class="fs12lh1-5">Fusco</span></b><span class="fs12lh1-5"> viene espulso. Gli orange non hanno niente da perdere e giocano all’attacco anche con l’uomo in meno. Il Naonis ne approfitta e costruisce una ripartenza letale, </span><b><span class="fs12lh1-5">Cattarin</span></b><span class="fs12lh1-5"> esce e “para” fuori dall’area: espulsione anche per lui. L’irregolarità coincide con il sesto fallo e </span><b><span class="fs12lh1-5">Moras</span></b><span class="fs12lh1-5"> segna il libero del 3-1 superando il subentrato </span><b><span class="fs12lh1-5">Saro</span></b><span class="fs12lh1-5">. Visto il gol subito, </span><b><span class="fs12lh1-5">Asquini</span></b><span class="fs12lh1-5"> può reinserire un uomo e sceglie di inserire il portiere di movimento, in modo da avere 4 uomini offensivi. La manovra paga e al 19’ </span><b><span class="fs12lh1-5">Costantini</span></b><span class="fs12lh1-5"> vince una mischia in area per il 3-2, il gol viene molto discusso per un presunto fallo in attacco, ma alla fine viene convalidato dal primo ufficiale di gara. Il Manzano ci crede e negli ultimi secondi costruisce delle situazioni pericolose con </span><b><span class="fs12lh1-5">Tancos</span></b><span class="fs12lh1-5">. Il Naonis resiste, riparte e trova il 4-2 della sicurezza grazie a </span><b><span class="fs12lh1-5">Serraino</span></b><span class="fs12lh1-5"> che sfrutta la porta libera.</span></div> <div class="imTAJustify"><br> &nbsp;</div> <div class="imTAJustify"><span class="fs12lh1-5">Un quarto posto in campionato, i quarti di finale in Coppa e la semifinale playoff. Questo lo score del Manzano al termine della stagione del ritorno in C. Un’annata costruita su una rosa rinnovata e giovane. La squadra è migliorata nell’arco della stagione, acquisendo carattere e portando al rafforzamento di alcune individualità. È mancato qualcosa per competere con le big del campionato. Tra coppa e campionato, il Manzano ha raccolto solo sconfitte contro le prime tre classificate. Unica eccezione il pareggio nel girone di ritorno contro il Naonis. Da qui bisogna ripartire per proseguire il percorso di crescita e il lancio di nuovi giocatori di futsal nel panorama regionale.</span></div></div>
  </div>
</body>
</html>
