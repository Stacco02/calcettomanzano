<!DOCTYPE html>
<html lang="it">
<head>
  <meta charset="utf-8">
  <title>Cuore Manzano: 4-1 all’Aquila e primo posto nel girone</title>
  <meta name="viewport" content="width=device-width, initial-scale=1">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Cuore Manzano: 4-1 all’Aquila e primo posto nel girone</h1>
  <div class="meta">Ufficio Stampa Calcetto Manzano — 18 ottobre 2025</div>
  <div class="content">
    <p><strong>Cuore Manzano: 4-1 all’Aquila e primo posto nel girone</strong><br><em>I seggiolai si guadagnano i quarti in casa. In campo l’1 Novembre contro una tra Aquileia, Pasiano e Clark. Copertina per Iurlaro con doppietta ed eurogol</em></p>
    <p><strong>Manzano:</strong> Calligaro, Polidori, Stacco, Zharri Erjon, Genna, De Giorgio Leonardo, Fusco, Iurlaro, Tancos, Pozzatello, Valentinuzzi, Pascale ©. All: Movio-Sironi<br><strong>Aquila Reale:</strong> Agrizzi ©, Joao Pedro, Dindo, Haxhiu, Vitor Hugo, Bassetti, Dorbolò Mattia, Zanutini, Mema, Uruci, Besic. All: Genna.</p>
    <p><strong>Gol:</strong> 16’ pt Fusco, 17’ st Iurlaro, 18’ pt Zanutini, 20’ st Iurlaro, 8’ st Stacco.</p>
    <p>Il Manzano batte l’Aquila Reale al termine di una partita giocata ad alti livelli e chiude il girone al primo posto. Nel primo tempo gli orange sono attenti in difesa e aiutati da un ottimo <strong>Pozzatello</strong> resistono agli assalti dell’Aquila. Poco prima della sirena l’uno due targato <strong>Fusco-Iurlaro</strong> (eurogol) porta i locali sul 2-0. <strong>Zanutini</strong> accorcia subito ma ancora Iurlaro manda i suoi al riposo sul 3-1. Nella ripresa il poker di <strong>Stacco</strong> corona una prova di grande applicazione e intelligenza in tutte le fasi. Il Manzano conquista i quarti di finale in casa e resta in attesa di conoscere l’avversaria.</p>
    <p><strong>PRIMO TEMPO –</strong> Partita vivace, prima occasione per l’ex Zanutini che scheggia il palo esterno sullo scarico di Dorbolò. Il Manzano risponde subito e <strong>Agrizzi</strong> piazza due miracoli, prima una parata bassa su <strong>Iurlaro</strong>, poi un riflesso sul tocco ravvicinato di <strong>Fusco</strong>, ben smarcato da <strong>Genna</strong>. Sull’altro fronte <strong>Pozzatello</strong> non è da meno: un grande intervento su <strong>Zanutini</strong> ravvicinato, poi due riflessi su <strong>Dindo</strong> che colpisce di tacco in area e poi ci prova da fuori; il portiere ex Palmanova la mette sulla traversa. Nel mezzo un palo di <strong>Bassetti</strong> e un’occasione sciupata da Zanutini, che calcia alto a tu per tu.</p>
    <p>L’Aquila ha qualità e si fa sentire nei duelli individuali, il Manzano esce dal fortino a 4’ dalla fine quando <strong>Leonardo De Giorgio</strong> si invola in solitaria verso Agrizzi, scodellandogli un cucchiaio tra le mani. È il preludio del gol: ripartenza rapida per <strong>Stacco</strong> sulla fascia destra che la mette in mezzo dove <strong>Fusco</strong> timbra: 1-0. Raddoppio quasi immediato: <strong>Pascale</strong> pesca <strong>Iurlaro</strong> con uno scavetto sulla fascia, il numero 10 da posizione decentrata indovina un tiro al volo che non lascia scampo ad Agrizzi: 2-0.</p>
    <p>Gli ospiti non perdono la bussola e accorciano subito con il rasoterra di <strong>Zanutini</strong> che riceve da corner e fa 1-2. Finale di tempo da urlo con <strong>Pozzatello</strong> che lancia bene <strong>Leonardo De Giorgio</strong> sulla fascia, palla in mezzo per <strong>Iurlaro</strong> che in contrasto fa 3-1.</p>
    <p><strong>SECONDO TEMPO –</strong> Il Manzano non cala la concentrazione: occasione per Iurlaro che aspetta troppo prima di calciare. La squadra tira alta l’intensità e l’Aquila non riesce a riaprire la contesa. All’8’ <strong>Stacco</strong> percuote in mezzo e calcia, la palla deviata supera Agrizzi e vale il 4-1.</p>
    <p>I locali giocano compatti e difendono col coltello tra i denti. <strong>Pozzatello</strong> sempre attento: grandi interventi su <strong>Dorbolò</strong> e <strong>Joao Pedro</strong>. Gli ospiti divorano una rete con <strong>Bassetti</strong> che ben pescato da <strong>Joao Pedro</strong> spara alto solo in area. Per il Manzano pericolosi <strong>Polidori</strong> e <strong>Iurlaro</strong> in ripartenza, il secondo sfiora il 5° gol con l’esterno mentre la porta è sguardita. Grande chance anche per <strong>Polidori</strong>, bloccato da Agrizzi a tu per tu. Il centrale poi è bravo a rientrare in difesa nella successiva ripartenza, stoppando un tiro avversario sulla linea di porta. Un esempio di una prova di cuore che è valsa il primo posto e la vittoria contro una delle squadre più attrezzate del campionato.</p>
    <p>Per il Manzano ora si prospetta un weekend di riposo, prima dei quarti di finale, in casa, di sabato 1 novembre. L’avversaria sarà la quarta classificata del Gruppo A: una squadra tra Aquileia, Pasiano e Clark. Lo sapremo al termine dell’ultimo turno di sabato prossimo. Stessa attesa per definire la seconda classificata del Gruppo B. Piazzamento in gioco tra Martignacco e Udinese.</p>
  </div>
</body>
</html>
