<!DOCTYPE html>
<html lang="it">
<head>
  <meta charset="utf-8">
  <title>Il Manzano c’è, prova di personalità sul campo di Martignacco</title>
  <meta name="viewport" content="width=device-width, initial-scale=1">
  <meta name="description" content="Primo tempo complicato con protagonista Pozzatello, nella ripresa si concretizza una vittoria sofferta. Doppietta e assist per Iurlaro, prestazione generosa dei fratelli De Giorgio">
  <meta property="og:type" content="article">
  <meta property="og:title" content="Il Manzano c’è, prova di personalità sul campo di Martignacco">
  <meta property="og:description" content="Primo tempo complicato con protagonista Pozzatello, nella ripresa si concretizza una vittoria sofferta. Doppietta e assist per Iurlaro, prestazione generosa dei fratelli De Giorgio">
  <meta property="og:image" content="https://calcettomanzano.it/images/covers/il-manzano-c-e-prova-di-personalita-sul-campo-di-martignacco-20251130114226.jpg?v=1764502946018">
  <meta property="og:url" content="https://calcettomanzano.it/blog/il-manzano-c-e-prova-di-personalita-sul-campo-di-martignacco-20251130114226.html">
  <meta property="og:site_name" content="C5 Manzano 1988">
  <meta name="twitter:card" content="summary_large_image">
  <meta name="twitter:title" content="Il Manzano c’è, prova di personalità sul campo di Martignacco">
  <meta name="twitter:description" content="Primo tempo complicato con protagonista Pozzatello, nella ripresa si concretizza una vittoria sofferta. Doppietta e assist per Iurlaro, prestazione generosa dei fratelli De Giorgio">
  <meta name="twitter:image" content="https://calcettomanzano.it/images/covers/il-manzano-c-e-prova-di-personalita-sul-campo-di-martignacco-20251130114226.jpg?v=1764502946018">
  <link rel="canonical" href="https://calcettomanzano.it/blog/il-manzano-c-e-prova-di-personalita-sul-campo-di-martignacco-20251130114226.html">
  <style>
    :root { --c-primary:#0b3f91; --c-bg:#fff; --c-text:#0e0e0e; --c-muted:#6b7380; --c-border:#e5e7eb; --shadow:0 8px 24px rgba(0,0,0,.08); }
    *{box-sizing:border-box}
    body{margin:0 auto;padding:32px clamp(16px, 6vw, 24px);font-family:Inter,system-ui,-apple-system,Segoe UI,Roboto,Arial,sans-serif;color:var(--c-text);background:var(--c-bg);line-height:1.6;max-width:800px}
    h1{font-weight:800;font-size:clamp(28px,4vw,36px);text-transform:uppercase;letter-spacing:.03em;margin:0 0 16px;color:var(--c-primary)}
    .meta{color:var(--c-muted);margin:0 0 24px;font-size:.95rem;font-weight:500;padding:8px 0;border-bottom:2px solid var(--c-border)}
    .content img{max-width:100%;max-height:420px;width:100%;height:auto;border-radius:12px;margin:16px 0;object-fit:cover;box-shadow:var(--shadow)}
    .content p{margin:var(--sp-4) 0;text-align:justify;}
  </style>
</head>
<body>
  <h1>Il Manzano c’è, prova di personalità sul campo di Martignacco</h1>
  <div class="meta">Patrick Lavaroni — 30 novembre 2025</div>
  <div class="content">
    <img src="../images/covers/il-manzano-c-e-prova-di-personalita-sul-campo-di-martignacco-20251130114226.jpg" alt="Il Manzano c’è, prova di personalità sul campo di Martignacco" />
<p><em>Primo tempo complicato con protagonista Pozzatello, nella ripresa si concretizza una vittoria sofferta. Doppietta e assist per Iurlaro, prestazione generosa dei fratelli De Giorgio</em></p>
    <p><strong>Union Martignacco C5:</strong> Verdicchio, Paglia, Mardero, Sovdat, Quaino, Pizzella, Oukhrib, Drca, Benfatto, Colautti ©, Flaugnacco, Busana. All: Jovic</p>
    <p><strong>C5 Manzano 1988:</strong> Polidori, Zharri Erjon, Genna, De Giorgio Leonardo, Iurlaro, De Giorgio Lorenzo, Saro, Tancos, Pozzatello, Valentinuzzi, Zharri Klejdi, Pascale ©. All: Movio-Sironi</p>
    <p><strong>Gol:</strong> 1’pt Lorenzo De Giorgio, 8’ pt Paglia, 15’ pt Iurlaro, 3’ st Paglia, 7’ st Leonardo De Giorgio, 13’ st Klejdi Zharri, 13’ st Iurlaro, 14’ st Valentinuzzi, 15’ st Mardero.</p>
    <p>Vittoria di carattere del Manzano che supera il Martignacco per <strong>6-3.</strong> Partita complicata, probabilmente la più difficile di questo avvio di stagione insieme alla trasferta in casa dell’Aquila Reale. Il Martignacco gioca un primo tempo molto offensivo, per il Manzano ancora decisivo il portiere <strong>Pozzatello</strong> che con un libero parato e diversi miracoli permette ai suoi di andare a riposo in vantaggio per 2-1. Nella ripresa immediato il pareggio locale, ma alla lunga le rotazioni e la gamba dei seggiolai fanno la differenza, consentendo agli ospiti di mettere la freccia nel momento decisivo.</p>
    <p><strong>PRIMO TEMPO</strong> – Per la seconda partita consecutiva il Manzano passa immediatamente in vantaggio. Gran gol di <strong>Lorenzo De Giorgio</strong> che aggancia del limite e la mette sotto l’incrocio dei pali opposto: 1-0.<br>Il gol a freddo potrebbe far pensare a una partita in discesa ma non è così, il campo è piccolissimo e ogni disattenzione può trasformarsi in un errore letale. I padroni di casa lo sanno e arrivano spesso al tiro sulle imprecisioni del Manzano. L’occasione più ghiotta capita a <strong>Sovdat</strong> che in ripartenza fa la barba al palo. Per il Manzano <strong>Leonardo De Giorgio</strong> scheggia il legno dalla distanza.<br>All’8’ pareggio del Martignacco: <strong>Paglia</strong> riceve un corner da fuori e segna di potenza: 1-1. Il Manzano prova a reagire, <strong>Verdicchio</strong> deve murare <strong>Pascale</strong> da pochi passi, poi rischia grosso sulla botta di <strong>Tancos,</strong> il tiro sfugge dalle mani e si stampa sulla traversa. Chance anche per <strong>Klejdi Zharri</strong> (murato sulla linea da Oukhrib) e <strong>Polidori</strong> (che non mette giù un lancio lungo e calcia al volo sul fondo).<br>Per il resto tante occasioni rossoblù, Pozzatello fa gli straordinari sugli uomini più pericolosi: Sovdat, Oukhrib e Pizzella. Al 13’ il possibile punto di svolta: il Manzano si carica di falli e regala un tiro libero ai locali. Dai 10 metri <strong>Pozzatello</strong> ipnotizza <strong>Oukhrib</strong> e tiene a galla i suoi. Poco dopo altro miracolo dell’ex Palmanova sul numero 10 locale.<br>Pozzatello decisivo anche in attacco: il suo lancio trova il grande stop di <strong>Lorenzo De Giorgio</strong> che fa una sponda per Iurlaro che al secondo tentativo insacca il 2-1. Manzano cinico che passa in vantaggio nel momento più difficile.<br>Il primo tempo si chiude con Pozzatello protagonista: da notare due grandi parate su <strong>Pizzella</strong> (in particolare la prima su una deviazione ravvicinata). Quando non ci arriva il portiere ci pensa <strong>Leonardo De Giorgio</strong> a salvare sulla linea di testa, importanti anche gli interventi difensivi di <strong>Genna</strong> e Lorenzo De Giorgio.</p>
    <p><strong>SECONDO TEMPO</strong> – Prima chance per il Manzano con Verdicchio che salva di faccia su Iurlaro, poi immediato pareggio del Martignacco: Oukhrib calcia da fuori, <strong>Paglia</strong> ci mette il piede e causa la deviazione del 2-2.<br>Il Manzano non si perde d’animo: Lorenzo De Giorgio sfiora la rete sul diagonale di Genna, poi ci pensa il fratello <strong>Leonardo</strong> a ristabilire il vantaggio: tiro da fuori e palo-gol per il 3-2. <br>La squadra di <strong>Sironi</strong> e <strong>Movio</strong> ha più gamba e più rotazioni e la differenza atletica inizia a farsi sentire. Leonardo De Giorgio e Klejdi Zharri confezionano diverse palle gol, vicinissimo alla rete anche Polidori che subisce il miracolo di <strong>Verdicchio.</strong> Alla fine l’uomo decisivo è capitan <strong>Pascale</strong> che si prende un grosso rischio e salta due uomini in un coast to coast centrale, arrivato in area allarga per <strong>Klejdi Zharri</strong> che deve solo appoggiare: 4-2. Il Manzano allunga ulteriormente con <strong>Iurlaro</strong> dal limite, che nel giro di pochi secondi fa 5-2.<br>Il sesto centro nasce sempre da Iurlaro che sfonda sulla fascia e mette in mezzo per <strong>Valentinuzzi</strong> che deve solo appoggiare.<br>La partita sembra chiusa ma anche gli ultimi minuti si complicano. Una palla persa favorisce l’apertura di <strong>Oukhrib</strong> per <strong>Mardero</strong> che fa 3-6. Poi il secondo giallo a <strong>Polidori</strong> lascia il Manzano in inferiorità numerica. <strong>Jovic</strong> si gioca il portiere di movimento per avere due giocatori in più in campo, ma il fortino manzanese resiste. In questo frangente grande prova di <strong>Tancos</strong> che piazza un anticipo provvidenziale su Sovdat in area e che gestisce gli ultimi palloni pericolosi.</p>
    <p>Manzano a punteggio pieno a pari punti col Palmanova. Prossima partita, <strong>in casa, Sabato 6 dicembre</strong> contro <strong>l’Aquileia</strong> dell’ex <strong>Asquini.</strong> Squadra giovane, arricchita da elementi navigati come Morassi, Simonic e l’ex Fabbro che in queste prime quattro giornate ha raccolto 2 sconfitte e 2 vittorie, l’ultima contro l’Udinese per 6-2.<br>Seguirà il <strong>match dell’Under 21,</strong> sempre <strong>a Manzano,</strong> contro <strong>l’Union Diavoli,</strong> alle <strong>19.00.</strong></p>
  </div>
  <script src="/scripts/blog-share.js" defer></script>
</body>
</html>